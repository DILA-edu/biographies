<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb
ed="B" n=""/><anchor n="B.27.0151"/>
                    <head>清宿遷壽聖寺沙門釋福住傳</head>
                <p xml:id="pB27p0253a1401">釋福住字靈峰姓盧氏世居嶧陽其父始徙於宿遷遂為宿人<lb
ed="B" n="0253a15"/>生有靈兆幼而穎異靜幽成性寡於言笑然體嬴質弱病纏彌<lb
ed="B" n="0253a16"/>載其父禱於佛而疾少瘳七歲遂依護國庵瑞貞受染稍長誦<lb
ed="B" n="0253a17"/>經習禮殷勤不懈炬步度式過於老宿年近不惑欲得名師指<lb
ed="B" n="0253a18"/>其覺路環視區宇殊難其選深居獨處幾四十年雍正甲寅春<lb
ed="B" n="0253a19"/>憲廟詔文海入都改建法源寺勅開戒壇受法者千九百人住<lb
ed="B" n="0253a20"/>始與焉既卒事訪萬壽寺調梅西方寺不二俱相深契期以遠
<pb ed="B" xml:id="B27.0151.0253b" n="0253b"/><lb
ed="B" n="0253b01"/>大因留京邑荏苒四載嘗值秋初登玉泉山俯臨湖水濴洄曲<lb
ed="B" n="0253b02"/>抱幾十數里其中蒲荷菱芰與沙禽水鳥隱映於煙靄樓閣間<lb
ed="B" n="0253b03"/>覺胸襟壅積豁然開朗因念江浙名勝盡為禪藪當更有異乾<lb
ed="B" n="0253b04"/>隆戊午暮春南還自淮之廣陵謁福緣寺濟生連牀話舊夜鐙<lb
ed="B" n="0253b05"/>忘疲復渡江抵金山大曉老人為江天寺主一見如故相留彌<lb
ed="B" n="0253b06"/>月偶於山樓靜坐更深月落天氣昏黑忽見江心火光星散照<lb
ed="B" n="0253b07"/>曜林木棲鳥皆驚曉曰此木華海賦所謂陰火潛然者住聞之<lb
ed="B" n="0253b08"/>爽然自失別有所悟又數日辤去由昆陵泛舟平渚訪生公說<lb
ed="B" n="0253b09"/>法臺於虎邱下然後次餘杭過六橋出西湖尋濟顛舊蹟凡石<lb
ed="B" n="0253b10"/>甑虎林栖霞飛來峰諸勝靡不窮探幽索證所聞知獨至鳥窠<lb
ed="B" n="0253b11"/>立法之處惟存古木扶疎頹垣破院悵望久之乃歷東陽而南<lb
ed="B" n="0253b12"/>越蒿壩渡關嶺涉楢溪步石梁得寒山拾得隱居巖穴與智者<lb
ed="B" n="0253b13"/>大師拜經臺故阯遂悠然神往折方竹為杖陟天台最高頂以<lb
ed="B" n="0253b14"/>望赤城蒼洞天姥諸峯蓋徘徊不能去云侍者曰自此入天童<lb
ed="B" n="0253b15"/>阿育王寺有古舍利在焉迺復攀崖捫蘿趨拜其下見白光昱<lb
ed="B" n="0253b16"/>然顯於塔中厥後禮普陀見海霧明滅列嶂聳秀高出雲表陰<lb
ed="B" n="0253b17"/>晴變幻其狀不一山下波濤洶湧雷砰電激海岸孤絕信非慈<lb
ed="B" n="0253b18"/>航不能飛渡庚申秋返宿居極樂庵檢閱龍藏兩易寒暑時慧<lb
ed="B" n="0253b19"/>朗尊宿方修壽聖古剎延住主席更擴二樓翬其式廓至戊寅<lb
ed="B" n="0253b20"/>年七十有一傳席其徒雲浦退處東林石門深處板橋隱隱禪
<pb ed="B" xml:id="B27.0151.0254a" n="0254a"/><lb
ed="B" n="0254a01"/>房花木時有清香戶外松陰池邊竹韻雨霽煙消蒼翠欲滴怡<lb
ed="B" n="0254a02"/>然自適忽焉一紀惟掃地焚香終日兀坐神光圓湛迴出塵世<lb
ed="B" n="0254a03"/>庚寅春示疾二月六日淹然而化壽八十有三臘三十有七塔<lb
ed="B" n="0254a04"/>於五華山頂</p>
</div>