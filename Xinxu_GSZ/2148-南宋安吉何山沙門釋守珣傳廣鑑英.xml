<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>南宋安吉何山沙門釋守珣傳<note place="inline">廣鑑英</note>
                    </head>
                <p xml:id="pB27p0123b1901">釋守珣字佛燈姓施氏安吉人也初參廣鑑瑛不契遂謁佛鑑
<lb ed="B" n="0123b20"/>隨眾咨請亦無所入乃封其衾曰今生若不徹去誓不展此於
<pb ed="B" xml:id="B27.0151.0124a" n="0124a"/>
<lb ed="B" n="0124a01"/>是晝夜峭立如喪考妣逾七七日忽佛鑑上堂曰森羅及萬象
<lb ed="B" n="0124a02"/>一法之所印珣聞頓悟鑑曰可惜一顆明珠被這風顛漢拾得
<lb ed="B" n="0124a03"/>也乃詰曰靈雲道自從一見桃花後直至如今更不疑如何是
<lb ed="B" n="0124a04"/>他不疑處珣曰莫道靈雲不疑只今覓箇疑處了不可得鑑曰
<lb ed="B" n="0124a05"/>玄沙道諦當甚諦當敢保老兄未徹在那裏是他未徹處珣曰
<lb ed="B" n="0124a06"/>深知和尚老婆心切鑑然之珣拜起呈偈曰終日看天不舉頭
<lb ed="B" n="0124a07"/>桃花爛熳始擡眸饒君更有遮天網透得牢關即便休鑑囑令
<lb ed="B" n="0124a08"/>護持是夕展衾厲聲曰這回珣上座穩睡去也圓悟聞之竊疑
<lb ed="B" n="0124a09"/>其未然乃曰我須勘過始得令人召至因與遊山隅到一水潭
<lb ed="B" n="0124a10"/>圓悟推珣入水遽問曰牛頭未見四祖時如何珣曰潭深魚聚
<lb ed="B" n="0124a11"/>曰見後如何珣曰樹高招風曰見與未見時如何珣曰伸脚在
<lb ed="B" n="0124a12"/>縮脚裏圓悟大稱之後出世初主禾山次天聖徙何山及天寧
<lb ed="B" n="0124a13"/>紹興甲寅謂居士鄭績曰十月八日是佛鑑先師忌日吾時至
<lb ed="B" n="0124a14"/>矣乞還障南至十月四日績遣弟僧道如訊之珣曰汝來正其
<lb ed="B" n="0124a15"/>時也吾雖與佛鑑同條生終不同條死明早可與我尋一隻小
<lb ed="B" n="0124a16"/>船來道如曰要長者高者珣曰高五尺許越三日雞鳴端坐如
<lb ed="B" n="0124a17"/>平時侍者請偈珣曰不曾作得言訖而逝闍維舌根不壞</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>