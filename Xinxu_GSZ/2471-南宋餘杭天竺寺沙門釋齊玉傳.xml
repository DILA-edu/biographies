<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>南宋餘杭天竺寺沙門釋齊玉傳</head>
                <p xml:id="pB27p0317b1701">釋齊玉號覺慧姓莫氏霅川人家世顯宦獨棄俗榮蚤親釋學
<lb ed="B" n="0317b18"/>日記數千言始參祥符神智後依慧辨一日赴僧次有施予者
<lb ed="B" n="0317b19"/>辭遜之或問故答曰誠不欲以五千之利而喪一日之功慈辨
<lb ed="B" n="0317b20"/>得通相三關之旨秘不授人齊玉屢叩之不已乃於密室跪鑪
<pb ed="B" xml:id="B27.0151.0318a" n="0318a"/>
<lb ed="B" n="0318a01"/>以授初出居苕溪寶藏每於歲終大興淨社遷橫山立丈六像
<lb ed="B" n="0318a02"/>率眾薰修中夜告眾曰我輩未念佛時心隨塵境作諸不善犯
<lb ed="B" n="0318a03"/>一吉羅尚受九百千歲地獄之苦况犯篇聚重罪乎今若念佛
<lb ed="B" n="0318a04"/>則可一念能減八十億刼生死之罪况又父母生我令我出家
<lb ed="B" n="0318a05"/>理當度脫以報重恩今若破戒墜陷父母有知豈不失望大眾
<lb ed="B" n="0318a06"/>聞之無不傾誠懺悔舉身自撲至損額失聲者宣和六年遷居
<lb ed="B" n="0318a07"/>上竺先是慈辨之去繼之者或不振學徒謀曰得玉公乃興郡
<lb ed="B" n="0318a08"/>守翁彥國聞之乃具禮以迎講道敷化不異慈辨嘗中夜頂像
<lb ed="B" n="0318a09"/>行道一僧失規責之曰汝無知乃畜生耳已而悔曰彼雖不肖
<lb ed="B" n="0318a10"/>詆為畜生有玷三寶自是三年對佛悔過建炎元年秋謂弟子
<lb ed="B" n="0318a11"/>修慧密印曰吾牀前夕寶塔現慧曰流通法華之瑞證也玉曰
<lb ed="B" n="0318a12"/>所願見阿彌陀佛耳即集眾念佛頃之舉首加敬曰佛已來接
<lb ed="B" n="0318a13"/>也端坐合掌而化葬於山西草堂之側<anchor xml:id="beg_15c" type="cb-app"/>諡<anchor xml:id="end_15c"/>妙辨塔曰慧寂所著
<lb ed="B" n="0318a14"/>普賢行法經疏及自釋祖源記無量經疏雜諸記安般守尊法
<lb ed="B" n="0318a15"/>門尊勝懺法諸集</p>
</div>