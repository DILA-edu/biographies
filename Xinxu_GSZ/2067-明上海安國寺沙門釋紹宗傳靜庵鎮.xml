<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>明上海安國寺沙門釋紹宗傳<note place="inline">靜庵鎮</note>
                    </head>
                <p xml:id="pB27p0071b0701">釋紹宗字遂初上海陳氏子年十三父母捨入里中安國寺得
<lb ed="B" n="0071b08"/>法於靜庵鎮天資穎悟戒行精嚴初說法於杭之長慶寺大展
<lb ed="B" n="0071b09"/>玄風錙素嚮化次遷吳興慈感寺時金陵長干守仁法師延居
<lb ed="B" n="0071b10"/>首座一眾傾伏洪武癸酉應召有事廬山奏對稱旨賜金縷僧
<lb ed="B" n="0071b11"/>伽黎擢右講經尋遷右善世丁丑正月五日示微疾端坐而化
<lb ed="B" n="0071b12"/>太祖遣中使致祭荼毘日送者數千人徒眾奉舍利遺骨塔於
<lb ed="B" n="0071b13"/>安國寺</p>
</div>