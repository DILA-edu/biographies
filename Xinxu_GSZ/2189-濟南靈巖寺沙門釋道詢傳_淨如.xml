<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb ed="B" n="0142a06"/><head>金濟南靈巖寺沙門釋道詢傳<note place="inline">淨如</note></head>
<lb ed="B" n="0142a07"/><p xml:id="pB27p0142a0701">釋道詢出周氏義城人也世席豐富財雄一鄉詢幼孤事祖母
<lb ed="B" n="0142a08"/>以孝聞但性豪邁喜馳逐獵較日縱鷹犬鄉里多憚之嘗過故
<lb ed="B" n="0142a09"/>人家見讀方冊者直前取視曰是豈汝所能知耶詢氣懾終讀
<lb ed="B" n="0142a10"/>之乃智望禪師十二時謌也讀未竟汗下沾巾乃歎曰報應若
<lb ed="B" n="0142a11"/>斯可奈何即謝歸放黜膺犬杜門飯脫粟布衣芒屩<anchor xml:id="beg_74" type="cb-app"/>已<anchor xml:id="end_74"/>萌出世
<lb ed="B" n="0142a12"/>念家人以為狂或加訶禁而志益堅竟投縣之興教寺禮德安
<lb ed="B" n="0142a13"/>落髮旋進具戒力持頭陀行德安以求學勉之發志行腳初參
<lb ed="B" n="0142a14"/>建隆因入室叩請頗領玄玅復至龜山見慈禪師聞靜版有省
<lb ed="B" n="0142a15"/>以頌投慈深蒙印可遂入舒州謁甘露卓卓謂之曰法華言禪
<lb ed="B" n="0142a16"/>師為一時郢匠盍往歸之詢忻然荷擔一見契合淹留四稔偶
<lb ed="B" n="0142a17"/>因小參舉二祖覓心了不可得馬祖即心是佛機緣於是徹證
<lb ed="B" n="0142a18"/>傳心之旨太湖真乘虛席郡委縣令齎牒勸請詢固辭令請益
<lb ed="B" n="0142a19"/>堅詢碎牃投地峻拒之令駭曰此罪也奈法何眾以詢厲志純
<lb ed="B" n="0142a20"/>一本無慢心祈令得不白州聽舉自代因得遁去詢以名迹為
<pb ed="B" xml:id="B27.0151.0142b" n="0142b"/>
<lb ed="B" n="0142b01"/>眾指目乃歸義城距舊居數十里得佳泉石處曰冶山搆精舍
<lb ed="B" n="0142b02"/>號定光庵將終老焉鄉里子弟執侍瓶錫求度者五十餘人建
<lb ed="B" n="0142b03"/>炎二年大軍渡淮尋據天長詢處倉卒無撓色太尉薛公異之
<lb ed="B" n="0142b04"/>入白統軍迎置軍中及旋軍至沂詢乃辭退於泗水靈光山卜
<lb ed="B" n="0142b05"/>築自晦阜昌六年府帥劉益請主濟南普照猶守前誓專使頻
<lb ed="B" n="0142b06"/>來勢不獲已乃為一出希蹤百丈恪爾清規其於誨導尤示慈
<lb ed="B" n="0142b07"/>航學子仰之奉為指南殿宇圯毀者改建完葺侈不逾舊儉而
<lb ed="B" n="0142b08"/>中禮道力所攝人自樂施皇統元年住靈巖妙空淨如示寂淨
<lb ed="B" n="0142b09"/>如一號方山老拙嗣法薦福英出大宗師門下居山數十載示
<lb ed="B" n="0142b10"/>徒貴機用唯棒喝可語言其自題像讚云眉不脩踈頭突兀鼻
<lb ed="B" n="0142b11"/>磬垂兮顴無骨長憐百醜兼且訥慈禪慈禪不我拙名兮邈兮
<lb ed="B" n="0142b12"/>水裏月咄道聞昭著頗難其繼府帥都運謂一時尊宿德行純
<lb ed="B" n="0142b13"/>備無如詢者命士夫僧正綱維詣寺禮請詢猶謙讓府帥再懇
<lb ed="B" n="0142b14"/>久乃應命以九月五日開堂演法漸欲樹立具牃於府謂供僧
<lb ed="B" n="0142b15"/>歲費無慮三千萬撥賜田畝播種所得時形不足乞依舊例原
<lb ed="B" n="0142b16"/>免科役庶獲飯僧福田上報國恩實久遠利賴府可其請明年
<lb ed="B" n="0142b17"/>春至府求退援引至理詞義切當乃強留結制因日為眾普說
<lb ed="B" n="0142b18"/>入室勤劬不替者彌月眾亦莫測俄有野蜂集於寢堂鴉鵲百
<lb ed="B" n="0142b19"/>數悲鳴上下眾咸怪之夏六月二十三日粥罷即令撾鼓集眾
<lb ed="B" n="0142b20"/>入座垂語詞旨哀切異於曩日翌明示疾右脇而化暑氣蒸蔚
<pb ed="B" xml:id="B27.0151.0143a" n="0143a"/>
<lb ed="B" n="0143a01"/>停居六日始從荼毘而顏色不變火餘得五色舍利百餘粒瘞
<lb ed="B" n="0143a02"/>靈骨於當山後興塔之右閱歲五十七坐夏三十二有示眾廣
<lb ed="B" n="0143a03"/>語游方勘辯頌古偈贊諸篇詢先在淮甸嘗膺椹服之賜及更
<lb ed="B" n="0143a04"/>名禪定洎北來絕口不言唯號定光庵主詢居心慈恤待人以
<lb ed="B" n="0143a05"/>誠動推惻隱數於道路解衣以遺寒者噤凍而歸又好儲良藥
<lb ed="B" n="0143a06"/>拯救患難見有疾苦如出諸<anchor xml:id="beg_75" type="cb-app"/>己<anchor xml:id="end_75"/>於是感懷恩誼與參問要法者
<lb ed="B" n="0143a07"/>所至交口稱譽出於自然聞者歡喜願居門下可謂道重一時
<lb ed="B" n="0143a08"/>名高四遠者矣窣堵既成弟子智月裒其行實乞濮陽李魯為
<lb ed="B" n="0143a09"/>之銘立石山阿昭垂來許</p>
</div>