<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>清衡陽培元寺沙門釋無漏傳</head>
                <p xml:id="pB27p0297a0301">釋無漏者清泉陳氏子名伯藩以居積致富後乃披染舍資建
<lb ed="B" n="0297a04"/>寺及修路造橋工費鉅萬無所吝惜以郡城距南嶽百里游僧
<lb ed="B" n="0297a05"/>往還中途憇止苦無叢席以接水雲因擇迎水南二里許驛道
<lb ed="B" n="0297a06"/>傍以巖為屋題曰培元寺通澗承檐頗有幽致而寺中香積亦
<lb ed="B" n="0297a07"/>足自贍道侶朝嶽便塗休息尤所欣願寺蓋創建於道光中而
<lb ed="B" n="0297a08"/>李星沅過寺詩云盤髻上巉巖微茫夕照銜冷黃垂橘柚濕翠
<lb ed="B" n="0297a09"/>落松杉瀑布竹間瀉修樓山半嵌寺名建何代吾欲叩琅函然
<lb ed="B" n="0297a10"/>詢之寺僧無不知者不待檢琅函也無漏道行清潔悲願尤宏
<lb ed="B" n="0297a11"/>嘗立四十八願此其一也城北青草橋跨承水立基圯者再三
<lb ed="B" n="0297a12"/>無漏持咒祝之橋基不壞今百年矣土人相傳無漏以寶物置
<lb ed="B" n="0297a13"/>其下蓋神之也</p>
</div>