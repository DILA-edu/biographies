<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>宋汴京景德寺沙門釋志言傳</head>
                <p xml:id="pB27p0277b1201">釋志言姓許氏壽春人落髮京東景德寺七俱眡院事清璲為
<lb ed="B" n="0277b13"/>師璲尚苦行諷誦尤勤言忽造前跪請願為弟子璲見其狀貌
<lb ed="B" n="0277b14"/>奇古直視不瞬心異之為授具戒然動止無常笑語失度或袒
<lb ed="B" n="0277b15"/>裼裹裎旁若無人或書空咄咄佇立不去時行市廛從屠酷遊
<lb ed="B" n="0277b16"/>飲啗無所擇眾以為狂璲獨曰此異人也人有入寺捨施者輒
<lb ed="B" n="0277b17"/>先知其至不俟款扉指名取供溫州人林仲芳自其家以衲衣
<lb ed="B" n="0277b18"/>來獻舟始及岸遽來取去仁宗嘗延入禁中徑登坐結趺賜之
<lb ed="B" n="0277b19"/>食食終而未嘗揖也王公士庶欲與接者召即赴然莫與交一
<lb ed="B" n="0277b20"/>言或陰卜休咎乞書數字則揮翰落紙洒若雲煙初不可曉其
<pb ed="B" xml:id="B27.0151.0278a" n="0278a"/>
<lb ed="B" n="0278a01"/>後往往多驗仁宗春秋漸高皇儲未定默遣內侍至言所索書
<lb ed="B" n="0278a02"/>言手書付之中有十三郎字人莫測所謂後英宗以濮王第十
<lb ed="B" n="0278a03"/>三子入繼大統眾始驚服大宗正守節持紙求言書言不顧固
<lb ed="B" n="0278a04"/>請得潤州字未幾守節薨贈丹陽郡王見寺童義懷撫其背曰
<lb ed="B" n="0278a05"/>德山臨濟懷既落髮住天衣說法大為學者所宗其前知類此
<lb ed="B" n="0278a06"/>普淨院施浴夜漏初盡門未啟方迎佛而浴室有人聲往視則
<lb ed="B" n="0278a07"/>言在焉有具饌薦鱠者並食之臨流而吐化為小鮮群泳而去
<lb ed="B" n="0278a08"/>海客遇風且沒見僧操<g ref="#CB15246">䊺</g>引舶而濟客至都下遇言忽謂之曰
<lb ed="B" n="0278a09"/>非我汝奈何客熟視之真引舟僧也與曹州居士趙棠善後棠
<lb ed="B" n="0278a10"/>棄官隱居番禺人傳棠與言數以偈頌相寄往還萬里數日即
<lb ed="B" n="0278a11"/>達棠死亦盛夏身不壞言將死作頌不可曉已而曰我從古始
<lb ed="B" n="0278a12"/>成就逃多國土今南國矣仁宗聞之遣內侍就真身安置寺中
<lb ed="B" n="0278a13"/>榜曰顯化禪師後有善厚者禮之見額上熒然有光審諦之得
<lb ed="B" n="0278a14"/>舍利</p>
</div>