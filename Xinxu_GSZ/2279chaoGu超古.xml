<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">

<lb ed="B" n=""/><anchor n="B.27.0151"/>
                    <head>清燕京海會寺沙門釋超古傳</head>
                <p xml:id="pB27p0200a0601">釋超古字溟波姓郭氏武清人也父曰文選曾披緇於邑中天
<lb ed="B" n="0200a07"/>仙廟家人以繼嗣故迫令還俗聚王氏先子七超古最幼時文
<lb ed="B" n="0200a08"/>選患病昏迷見冥王責以為僧不終減算一紀左右曰子可代
<lb ed="B" n="0200a09"/>父遂檢籍惟幼子有宿根宜令出家可代汝文選唯唯始甦對
<lb ed="B" n="0200a10"/>親戚具說其事咸相嗟異而王氏不從謂此兒才三歲未免予
<lb ed="B" n="0200a11"/>懷不忍捨也俄而文選復昏去王氏不得已虔禱許之故超古
<lb ed="B" n="0200a12"/>七歲即捨入天仙廟禮智庵得度廟僧雜居無異俗人超古頗
<lb ed="B" n="0200a13"/>厭惡之年十八痛念生死莫可咨決乃發願跪誦華嚴足不踰
<lb ed="B" n="0200a14"/>閫者三載年二十有五偶與同侶抱璞參訪要玅勉以遊方因
<lb ed="B" n="0200a15"/>於北京愍忠寺圓具時大博結制天津如來庵水雲環集超古
<lb ed="B" n="0200a16"/>往從之刻苦參研嘗問本來面目如何博舉拳示之超古曰舍
<lb ed="B" n="0200a17"/>此還有否博即以拳擊之從茲疑情頓發隨至楊村報成寺上
<lb ed="B" n="0200a18"/>堂云堂中有一病漢當出一身白汗超古聞之工夫彌切頓忘
<lb ed="B" n="0200a19"/>人我相目不交睫者四晝夜因託屨有省往白博博問如何是
<lb ed="B" n="0200a20"/>你本來面目超古云六六三十六博云不是更道超古云九九
<pb ed="B" xml:id="B27.0151.0200b" n="0200b"/>
<lb ed="B" n="0200b01"/>八十一博擊一掌云此是九九八十一還是六六三十六超古
<lb ed="B" n="0200b02"/>一喝便出自是當機不讓復侍博三載得大休息始蒙即可遂
<lb ed="B" n="0200b03"/>於燕都西山雲居寺靜修十年清多羅惠王與李德雲居士請
<lb ed="B" n="0200b04"/>開法於海會後更開建西域寺著有語錄數卷</p>
</div>