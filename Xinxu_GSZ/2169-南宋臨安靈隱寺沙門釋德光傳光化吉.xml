<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">

<lb ed="B" n=""/><anchor n="B.27.0151"/>
                    <head>南宋臨安靈隱寺沙門釋德光傳<persName type="secondary">光化吉</persName>
                    </head>
                <p xml:id="pB27p0134a1101">釋德光賜號佛照臨江彭氏子也志學之年即依郡之光化吉
<lb ed="B" n="0134a12"/>薙髮受具一日入室吉問曰不是心不是佛不是物是箇甚麼
<lb ed="B" n="0134a13"/>光罔措通夕不寐次日復登方丈請曰昨蒙垂問既不是心不
<lb ed="B" n="0134a14"/>是佛又不是物畢竟是甚麼望乞慈悲指示吉乃震威喝曰這
<lb ed="B" n="0134a15"/>沙彌更要我與你下註腳拈棒劈脊一擊於是有省次謁月庵
<lb ed="B" n="0134a16"/>杲應庵華百丈震皆無所入適大慧住明州阿育王四海英才
<lb ed="B" n="0134a17"/>鱗集光亦造焉入室大慧舉竹篦問曰喚作竹篦則觸不喚作
<lb ed="B" n="0134a18"/>竹篦則背不得下語不得無語光擬對大慧便棒光豁然大悟
<lb ed="B" n="0134a19"/>從前所得到此瓦解冰消侍久之宋孝宗慕光道價降詔命住
<lb ed="B" n="0134a20"/>靈隱一日召問對答稱旨留宿內觀堂後示寂塔於東庵</p>
</div>