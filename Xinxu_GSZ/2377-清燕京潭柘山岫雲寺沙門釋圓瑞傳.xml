<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">

<lb ed="B" n=""/><anchor n="B.27.0151"/>
                    <head>清燕京潭柘山岫雲寺沙門釋圓瑞傳</head>
                <p xml:id="pB27p0255a1701">釋圓瑞字靜觀<g ref="#CB33499">𠪱</g>城人也幼依近邑福慧寺還一薙染受具於
<lb ed="B" n="0255a18"/>潭拓山洞初棲遲三載精味律旨嘗聽講法華日課不足則於
<lb ed="B" n="0255a19"/>佛前琉璃燈下補習之其勤苦如此清雍正時世宗留意內典
<lb ed="B" n="0255a20"/>延訪名僧重修龍藏瑞以清譽被選入館三易寒暑始克蕆事
<pb ed="B" xml:id="B27.0151.0255b" n="0255b"/>
<lb ed="B" n="0255b01"/>復徧遊京邑諸剎甲寅還山始掌教授學侶莘莘群瞻煦育乾
<lb ed="B" n="0255b02"/>隆乙酉和碩莊親王奏請主席岫雲一院翕然欽其道範及登
<lb ed="B" n="0255b03"/>猊座益矢勤慎矩矱先入遵守弗越春冬法戒常期不爽新眾
<lb ed="B" n="0255b04"/>景從信施日至歲在辛丑恭逢高宗萬壽會啟龍華用祝聖釐
<lb ed="B" n="0255b05"/>香雲繚繞四眾霧合座擁萬指讚揚雷動雖年踰古稀精力猶
<lb ed="B" n="0255b06"/>健乃不久示疾正衣坐化壽七十有六臘五十有五初感微寒
<lb ed="B" n="0255b07"/>眾欲延醫瑞止之曰幻化空體聚散不常何勞人事終不服藥
<lb ed="B" n="0255b08"/>知能自了</p>
</div>