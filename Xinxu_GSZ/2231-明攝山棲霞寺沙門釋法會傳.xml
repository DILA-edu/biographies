<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>明攝山棲霞寺沙門釋法會傳</head>
                <p xml:id="pB27p0173b1201">釋法會字雲谷姓懷氏嘉善胥山人也幼有逸志頗厭塵囂投<lb
ed="B" n="0173b13"/>邑大雲寺出家初習瑜珈會每歎曰欲了生死乃碌碌衣食邪<lb
ed="B" n="0173b14"/>年十九決志操方乃登壇受具聞天台小止觀法門專精修習<lb
ed="B" n="0173b15"/>時法舟濟禪師續徑山之道掩觀於郡之天寧會往參扣呈其<lb
ed="B" n="0173b16"/>所修舟曰止觀之要不依身心氣息內外脫然子之所修流於<lb
ed="B" n="0173b17"/>下乘豈西來意耶學道必以悟心為主會悲仰請益舟授以念<lb
ed="B" n="0173b18"/>佛審實話頭直令重下疑情會依所教日夜參究寢食俱廢一<lb
ed="B" n="0173b19"/>日就食食盡亦不自知碗忽墮地猛然有省恍如夢覺復請益<lb
ed="B" n="0173b20"/>舟乃印可閱宗鏡錄大悟唯心之旨從此一切經教及諸祖公
<pb ed="B" xml:id="B27.0151.0174a" n="0174a"/><lb
ed="B" n="0174a01"/>案了然如覩故物於是韜晦叢林陸沈賤役偶讀鐔津集見明<lb
ed="B" n="0174a02"/>教大師護法深心初禮觀世音尊日夜稱名十萬聲會願效其<lb
ed="B" n="0174a03"/>行遂載觀世音像徹宵不寐禮拜經行終身不懈時江南佛法<lb
ed="B" n="0174a04"/>禪道絕然無聞會初至金陵寓天界毘盧閣下行道見者稱異<lb
ed="B" n="0174a05"/>魏王聞之乃請於西園叢桂庵供養會住此入定三日夜居無<lb
ed="B" n="0174a06"/>何西林永寧請住報恩寺之三藏殿會危坐一龕絕無將迎足<lb
ed="B" n="0174a07"/>不越閫者三年人無知者偶有權貴人遊至寺見會端坐以為<lb
ed="B" n="0174a08"/>無禮謾辱之會拽杖之攝山棲霞棲霞者本梁時開山武帝鑿<lb
ed="B" n="0174a09"/>千佛嶺累朝賜供贍田地但道場荒廢殿堂為虎狼所穴會愛<lb
ed="B" n="0174a10"/>其幽深遂誅茅於千佛嶺下塊然獨處影不出山時有盜侵之<lb
ed="B" n="0174a11"/>竊去所有夜行至天明未能離庵左右人獲之送至會食以飲<lb
ed="B" n="0174a12"/>食盡其所有持去由是聞者感化太宰五臺陸公初仕祠部主<lb
ed="B" n="0174a13"/>政訪古道場偶遊棲霞見會氣宇不凡雅重之信宿山中欲重<lb
ed="B" n="0174a14"/>興其寺以會為住持會堅辤舉嵩山善以應命善盡復寺故業<lb
ed="B" n="0174a15"/>建禪堂開講席江南叢林實肇於此會之力也道場既開往來<lb
ed="B" n="0174a16"/>者眾會乃移居於山之最深處曰天開巖弔影如初一時士大<lb
ed="B" n="0174a17"/>夫聞風造謁會目無貴賤不問道俗入室必擲蒲團於地令其<lb
ed="B" n="0174a18"/>端坐反觀本來甚至終日竟夜無一語臨別必叮嚀曰無空過<lb
ed="B" n="0174a19"/>日再見必問別後用心難易若何非深造有得則茫無以應蓋<lb
ed="B" n="0174a20"/>慈念愈切繩糾益嚴雖無門庭設施見者望崖不寒而慄了凡
<pb ed="B" xml:id="B27.0151.0174b" n="0174b"/><lb
ed="B" n="0174b01"/>袁公未第時參謁山中相對默默坐三日夜但示以唯心立命<lb
ed="B" n="0174b02"/>之旨奉教唯謹事詳省身錄丙寅冬愍禪道絕響乃集五十三<lb
ed="B" n="0174b03"/>人結坐禪期於天界力拔憨山入眾同參指示向上一路會垂<lb
ed="B" n="0174b04"/>老悲心益切雖最小沙彌一以慈眼視之遇之以禮凡動靜威<lb
ed="B" n="0174b05"/>儀無不耳提面命循循善誘見者人人以為親已尋常示人特<lb
ed="B" n="0174b06"/>揭唯心淨土法門居恆安重寡言定力攝持孤山清修四十餘<lb
ed="B" n="0174b07"/>年終身禮誦未嘗一夕輟居鄉三載所蒙化者以千萬計一夜<lb
ed="B" n="0174b08"/>四鄉之人見庵中火發及明趨視會已寂然矣時萬曆三年乙<lb
ed="B" n="0174b09"/>亥正月五日也壽七十有五臘五十荼毗葬於寺右憨山感其<lb
ed="B" n="0174b10"/>發跡入道因緣親蒙開示禮塔於棲真因募建塔亭述其見聞<lb
ed="B" n="0174b11"/>而為之傳推為中興禪道之祖惜機語失錄無以發揚秘妙云</p>
</div>