<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>元伏龍山聖壽寺沙門釋元長傳</head>
                <p xml:id="pB27p0370b0401">釋元長字無明一號千巖姓董氏蕭山人也父九鼎母何氏晚<lb
ed="B" n="0370b05"/>歲生子鞠育為艱姒婦謝氏養為己子七歲即就外傳諸書經<lb
ed="B" n="0370b06"/>目成誦出入蹈規循矱有若成人其父喜曰吾家世詩書是子<lb
ed="B" n="0370b07"/>當以文行亢吾宗長有從父曰曇芳學佛於富陽法門院<anchor xml:id="beg_18f" type="cb-app"/>羨<anchor xml:id="end_18f"/>長<lb
ed="B" n="0370b08"/>聰穎欲乞為徒謝氏弗許未幾長遘疾甚革謝氏禱於大士曰<lb
ed="B" n="0370b09"/>佛幸我慈是子弗死令服灑埽役終身禱已汗下而愈遂使從<lb
ed="B" n="0370b10"/>曇芳遊時年十七益求良師友摩切九流百家之言已而曰此<lb
ed="B" n="0370b11"/>非出世法也復從授經師學法華經至藥王品問曰藥王既然<lb
ed="B" n="0370b12"/>二臂何為復見本身授經師異之年十九薙髮受戒具走武林<lb
ed="B" n="0370b13"/>習律於靈芝寺律師問曰八法往來片無乖角何謂也長曰胡<lb
ed="B" n="0370b14"/>不聞第九法乎律師曰問律而答以禪真大乘法器也會行丞<lb
ed="B" n="0370b15"/>相府飯僧長隨眾入智覺本公亦在座遙見長呼而語之汝日<lb
ed="B" n="0370b16"/>用何如長曰惟念佛爾本曰佛今何在長方擬議本厲聲叱之<lb
ed="B" n="0370b17"/>長遂作禮求示法要本以狗子無佛性語授之既而縛禪靈隱<lb
ed="B" n="0370b18"/>山中雪庭召掌記室長下筆成章見者歎服俄歸法門隨順世<lb
ed="B" n="0370b19"/>緣殆將十載一旦忽喟然歎曰生平志氣充塞乾坤乃今作甕<lb
ed="B" n="0370b20"/>裏醯雞耶復造靈隱跏趺危坐脅不沾席者三年因往望亭聞
<pb ed="B" xml:id="B27.0151.0371a" n="0371a"/><lb
ed="B" n="0371a01"/>鵲聲有省亟見本具陳悟因本復斥之長憤然而歸夜將寂忽<lb
ed="B" n="0371a02"/>聞鼠翻食貓器墮地有聲恍然開悟覺躍數丈如蟬蛻汙濁之<lb
ed="B" n="0371a03"/>中而浮游塵埃之外蒼蒼兩間一時清朗披衣待旦往質於本<lb
ed="B" n="0371a04"/>本問曰趙州何故云無曰鼠餐貓飯本曰未也曰飯器破矣曰<lb
ed="B" n="0371a05"/>破後云何長曰築碎方甓本乃微笑祝曰善自護持時節若至<lb
ed="B" n="0371a06"/>其理自彰蓋少林之道十傳至慧照而別為一宗設三玄門演<lb
ed="B" n="0371a07"/>暢宗乘權實兼行照用雙至四方從者雷動海湧逮乎宋季其<lb
ed="B" n="0371a08"/>道寖微惠朗欽公起而任之豎大法幢屹然為東南之望唯本<lb
ed="B" n="0371a09"/>公深造閫奧以大辯才通博無礙慈澤普滋徧一切處長既受<lb
ed="B" n="0371a10"/>付屬遂為入室弟子已而隱於天龍東庵耽悅禪味不與外緣<lb
ed="B" n="0371a11"/>時見二蛇環繞座下長為說三皈五戒蛇矯首低昂若拜伏狀<lb
ed="B" n="0371a12"/>相率而去自是聲光日顯笑隱訴方主中天竺力薦起之江浙<lb
ed="B" n="0371a13"/>行省丞相脫歡公時領宣政院事亦遣使迫之出世皆不聽居<lb
ed="B" n="0371a14"/>兦何名山爭相勸請長度不為時所容與弟子希昇杖錫踰濤<lb
ed="B" n="0371a15"/>江而東至烏傷之伏龍山見山形如青蓮花乃卓錫巖際誓曰<lb
ed="B" n="0371a16"/>山若有水吾將止焉俄而山泉溢出遂依大樹以居時元泰定<lb
ed="B" n="0371a17"/>丁卯冬十月也初伏龍山有禪寺曰聖壽其廢已久當長入山<lb
ed="B" n="0371a18"/>時鄉民聞有異僧來遊相率造訪見其晏坐不動各持食飲之<lb
ed="B" n="0371a19"/>物獻之邑中大姓樓君如浚一得各為伐木構精廬延長居之<lb
ed="B" n="0371a20"/>遂因舊號建大伽藍重廔傑閣端門廣術輝映林谷由是聲稱
<pb ed="B" xml:id="B27.0151.0371b" n="0371b"/><lb
ed="B" n="0371b01"/>翕然洋溢中外齊魯燕趙秦隴閩蜀之士與夫日本三韓八番<lb
ed="B" n="0371b02"/>羅甸交趾琉球之人莫不奔走臚拜咨決心學留者恆數千指<lb
ed="B" n="0371b03"/>至有求道之切斷臂於前以見志者長則隨其根性而為說法<lb
ed="B" n="0371b04"/>譬如時雨春風吹噓霢霂喬木細草各懷沾潤欣欣向榮王公<lb
ed="B" n="0371b05"/>大臣傾嚮之篤如仰日月朝廷三遣重臣降名香以寵異之江<lb
ed="B" n="0371b06"/>淮雄藩若宣讓王鎮南王或下令加護其教或親書寺額製僧<lb
ed="B" n="0371b07"/>伽黎衣奉以普應妙智弘辯之號帝都亦再降旨更號曰佛慧<lb
ed="B" n="0371b08"/>圓鑒大元普濟大禪師資政院又為啟於東朝更崇號曰佛慧<lb
ed="B" n="0371b09"/>圓明廣照無邊普利並金襴法衣賜焉至正丁酉夏六月十四<lb
ed="B" n="0371b10"/>日示微疾索浴更衣會眾書偈云平生饒舌今日敗闕一句轟<lb
ed="B" n="0371b11"/>天正法眼滅投筆而逝春秋七十四夏五十六弟子德亨德馨<lb
ed="B" n="0371b12"/>以陶器圅其身瘞於青松庵長疏眉秀目豐頤美髯才思英發<lb
ed="B" n="0371b13"/>超越醜夷頃刻千偈包含無量玅義得其片言皆珍襲寶護唯<lb
ed="B" n="0371b14"/>謹著有語錄若干卷和智覺擬寒山詩若干首皆梓行於叢林<lb
ed="B" n="0371b15"/>宋文憲公濂與交垂三十年平昔激揚義諦無微不入感其道<lb
ed="B" n="0371b16"/>誼為述厥事跡銘其塔焉</p>
</div>