<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">

<lb ed="B" n="0141b11"/><head>金上京大儲慶寺沙門釋海慧傳<persName type="secondary">清慧</persName></head>

<lb ed="B" n="0141b12"/><p xml:id="pB27p0141b1201">釋海慧金國人也幼而英敏學不由師魯簡竺冊過目成誦初

<lb ed="B" n="0141b13"/>遊講肆如入龍宮性相玄途無不得其精粹所以法喜禪悅飫

<lb ed="B" n="0141b14"/>義懷真潛蹤五臺刀耕火種就巖傅屋一榻蕭然如是者十有

<lb ed="B" n="0141b15"/>五<g ref="#CB05771">䆊</g>一日歎曰具大願力者當以眾生為急溺是胡為遂攜錫

<lb ed="B" n="0141b16"/>燕都徧<g ref="#CB33499">𠪱</g>禪寺隨緣演化七眾雲屯於是聲播寰宇望重都闉

<lb ed="B" n="0141b17"/>金皇統三年六月英悼太子創造大儲慶寺於上京宮右工初

<lb ed="B" n="0141b18"/>告成極世精巧幻若天宮慕慧道價請為開山說法賜牒普度

<lb ed="B" n="0141b19"/>境內童行有籍於官者百萬為僧尼次年詔迎栴檀瑞像供養

<lb ed="B" n="0141b20"/>於寺之積慶閣皇統五年海慧入寂火浴獲舍利五色無算光
<pb ed="B" xml:id="B27.0151.0142a" n="0142a"/>

<lb ed="B" n="0142a01"/>明徹於空表異香彌旬金主偕后太子親王百官設供五日奉

<lb ed="B" n="0142a02"/>分五處建塔諡曰佛覺祐國大師明年正月詔清慧禪師住持

<lb ed="B" n="0142a03"/>儲慶賜號佛智護國大師特賜金縷僧伽梨衣並賜異瓶罏寶

<lb ed="B" n="0142a04"/>器金主后妃太子頂禮雙足奉服法衣其敬禮兼致古所未有

<lb ed="B" n="0142a05"/>也</p>
</div>