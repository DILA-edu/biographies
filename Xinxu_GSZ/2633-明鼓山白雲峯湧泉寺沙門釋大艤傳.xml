<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>明鼓山白雲峯湧泉寺沙門釋大艤傳</head>
                <p xml:id="pB27p0405b0501">釋大艤一名元來字無異姓沙氏龍舒人也早歲禮五臺落髮
<lb ed="B" n="0405b06"/>往參無明於寶方閱傳鐙有省往見無明復茫然自失居久之
<lb ed="B" n="0405b07"/>隨無明至玉山聞護法神倒劃然絕解以偈呈無明無明曰子
<lb ed="B" n="0405b08"/>到門矣一日見人升樹恍如大徹走至無明所問曰近日何如
<lb ed="B" n="0405b09"/>艤曰卻有一條活路只是不許人知曰因甚不許人知對曰不
<lb ed="B" n="0405b10"/>知不知無明乃舉婆子燒庵及龍吟霧起公案艤皆頌出無明
<lb ed="B" n="0405b11"/>曰今日方知吾不汝欺也後隱信州博山學侶輻輳遂成叢席
<lb ed="B" n="0405b12"/>天啟丁卯鼓山僧眾方議合一剏作叢林曹能始觀察與鄉人
<lb ed="B" n="0405b13"/>聯詞延艤主之至則立規飭繩四眾翕然徒侶累千遂為始祖
<lb ed="B" n="0405b14"/>上堂春日乍寒乍暖春風倐有倐無若從此處會去佛法天地
<lb ed="B" n="0405b15"/>懸殊不從此處會又向何處去纔涉思惟成群作隊不思惟處
<lb ed="B" n="0405b16"/>又如何行人更在青山外居六月而歸崇禎庚午九月十八日
<lb ed="B" n="0405b17"/>示寂建塔博山鼓山僧徒更塔衣缽於香爐峰前艤嘗登喝水
<lb ed="B" n="0405b18"/>巖吟曰雲磴如鱗砌扶笻縱步行水從龍口出松倚石痕生濃
<lb ed="B" n="0405b19"/>樹藏嘉羽層巒疊翠屏懶譚西祖意獨對遠山明</p>
</div>