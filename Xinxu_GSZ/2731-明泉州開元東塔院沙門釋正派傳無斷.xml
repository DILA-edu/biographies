<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">

<lb ed="B" n=""/><anchor n="B.27.0151"/>
                    <head>明泉州開元東塔院沙門釋正派傳<persName type="secondary">無斷</persName>
                    </head>
                <p xml:id="pB27p0449a1901">釋正派字覺非姓蔡氏晉江人也生有夙慧苦志勤學出家後
<lb ed="B" n="0449a20"/>居東塔院博洽諸經兼以文蓻助我禪悅時有無斷老宿棲止
<pb ed="B" xml:id="B27.0151.0449b" n="0449b"/>
<lb ed="B" n="0449b01"/>寺中淹通內外典籍素見重於王遵嚴諸文學正派承其啟迪
<lb ed="B" n="0449b02"/>別有會心無斷深契之一時名籍甚郡司寇詹咫亭以直言歸
<lb ed="B" n="0449b03"/>結室北山巢雲延正派居之禮意殷殷山中唱和有竹下烹茶
<lb ed="B" n="0449b04"/>雲入袖松間倚杖鶴窺人之句後遊吳越名藍勝境咸有題詠
<lb ed="B" n="0449b05"/>人多傳誦咫亭復邀朋輩及諸名德結楞嚴社每會人立一義
<lb ed="B" n="0449b06"/>多方參辨唯正每奪其標有云慙愧未能成底事逡巡難得似
<lb ed="B" n="0449b07"/>前人可見派之素履不以文害志也臨終示偈曰勿毀勿讚本
<lb ed="B" n="0449b08"/>無涯岸雲度長空月浮碧漢世壽七十九</p>
</div>