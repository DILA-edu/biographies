<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>明薊州淨業寺沙門釋至明傳</head>
                <p xml:id="pB27p0289b1801">釋至明字無暗姓袁氏介休人出家千佛庵<g ref="#CB12467">󳂳</g>具五臺顯通寺
<lb ed="B" n="0289b19"/>參徧融憨山達觀於言下各有所得居盤山五盆溝者十有五
<lb ed="B" n="0289b20"/>年苦心堅忍了然生死嘗絕糧五日掩關獨坐王孝廉邦均者
<pb ed="B" xml:id="B27.0151.0290a" n="0290a"/>
<lb ed="B" n="0290a01"/>夙懷善念雅好施與夜夢神人告之曰盤山五盆溝有修行人
<lb ed="B" n="0290a02"/>絕糧是汝師也質明孝廉問之薪者蹤跡之境幽路險寂無人
<lb ed="B" n="0290a03"/>聲扣門見之曰師絕糧耶曰何以知之以夢告因請為弟子再
<lb ed="B" n="0290a04"/>拜乞一言明曰平常心是道由是相知後應孝廉請出住靜業
<lb ed="B" n="0290a05"/>闡毘尼演修多羅教會歲饑人多求度明見輒許之老穉剃度
<lb ed="B" n="0290a06"/>者幾千人雖寺無儲蓄而廚中供具無缺學侶請益者譬引曲
<lb ed="B" n="0290a07"/>喻必解悟而後已崇禎末示寂留偈曰幻身本無實真如本自
<lb ed="B" n="0290a08"/>然崑崙成粉碎生死不相關塔於菴左智朴為之銘具山志德
<lb ed="B" n="0290a09"/>意頌以詩曰白雲深處結精藍無限幽情祗自耽魔懾真風消
<lb ed="B" n="0290a10"/>幻障龍欽高蹈徙澄潭清操不讓巖松古妙義猶如水月涵我
<lb ed="B" n="0290a11"/>欲詢師師已邈臨風空對薜蘿龕舊傳五盆多魔魅故云</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>