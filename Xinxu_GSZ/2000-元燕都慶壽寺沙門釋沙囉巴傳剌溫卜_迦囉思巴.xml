<?xml version='1.0' encoding='utf-8'?>
<div xmlns="http://www.tei-c.org/ns/1.0" type="譯經">
<lb
ed="B" n=""/><anchor n="B.27.0151"/>
                    <head>元燕都慶壽寺沙門釋沙囉巴傳<note place="inline">剌溫卜　迦囉思巴</note>
                    </head>
                <p xml:id="pB27p0036a0401">釋沙囉巴西域積寧人幼而通慧年才總卯即依帝師癹思巴<lb
ed="B" n="0036a05"/>薙染習諸部灌頂法又從著栗赤上師學大小乘時有<anchor xml:id="beg_8" type="cb-app"/>剌<anchor xml:id="end_8"/>溫卜<lb
ed="B" n="0036a06"/>善通燄曼德迦密教為世所稱投之盡得其道所以善吐番音<lb
ed="B" n="0036a07"/>說諸妙法兼解諸國文字後因迦囉思巴薦於世祖命譯中國<lb
ed="B" n="0036a08"/>未備顯密諸經各若干部詞旨明辨因賜大辯廣智之號其時<lb
ed="B" n="0036a09"/>思巴已居帝師僧司雖盛而風紀寢弊官吏不能干城遺法抗<lb
ed="B" n="0036a10"/>禦外侮返為僧害世祖每論至此切憂之欲選能者匡正其失<lb
ed="B" n="0036a11"/>乃授沙為江浙釋教都總統世祖親送之既至江南盡削煩苛<lb
ed="B" n="0036a12"/>務從寬大故遐邇僧寺賴之以安尋改統福廣然自律嚴正行<lb
ed="B" n="0036a13"/>無偏倚語多峻切以是見忤同列嘗自歎曰天下何事耶吾人<lb
ed="B" n="0036a14"/>自擾之耳朝廷設官愈多則天下之事愈煩況釋教乎今僧之<lb
ed="B" n="0036a15"/>苦無他官多事煩耳所謂十羊九牧可勝言哉遂建言以聞因<lb
ed="B" n="0036a16"/>得盡罷諸路總統天下快焉沙即遁迹壠坻築室種樹將欲終<lb
ed="B" n="0036a17"/>老至大中復召至燕京拜光祿大夫大司徒皇太子諸王嘗問<lb
ed="B" n="0036a18"/>法要詔給廩館於慶壽寺所譯之經朝廷皆為刊行延祐元年<lb
ed="B" n="0036a19"/>十月五日示疾賜鈔萬緡勅大尉瀋王視醫藥謝卻之面佛端<lb
ed="B" n="0036a20"/>坐而化詔賜給葬遣使驛送建塔故里</p>
</div>