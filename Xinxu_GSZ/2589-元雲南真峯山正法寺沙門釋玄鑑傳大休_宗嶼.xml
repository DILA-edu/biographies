<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">

<lb ed="B" n=""/><anchor n="B.27.0151"/>
                    <head>元雲南真峯山正法寺沙門釋玄鑑傳<persName type="secondary">大休　宗嶼</persName>
                    </head>
                <p xml:id="pB27p0369a1701">釋玄鑑字無照曲靖人生即不羣父仕安寧僚從見之莫不稱
<lb ed="B" n="0369a18"/>詡然性獨高邁頗厭宦塵稍長辭親出家往依虎丘寺雲岩淨
<lb ed="B" n="0369a19"/>剃落嘗與念菴為友初習教觀善說經論每登講席聽者麕至
<lb ed="B" n="0369a20"/>名著諸方然未窺別傳之旨因出蜀遊荊楚間參空菴一及高
<pb ed="B" xml:id="B27.0151.0369b" n="0369b"/>
<lb ed="B" n="0369b01"/>峯妙領悟真諦徧窮知識兩宗之門多所啟發後叩中峯本機
<lb ed="B" n="0369b02"/>緣契合遂為首座嗣法臨濟世次派別已達二十已而還滇本
<lb ed="B" n="0369b03"/>示以詩曰狂心未歇為禪忙萬八千程過遠方喪盡目前三頓
<lb ed="B" n="0369b04"/>棒揮開腦後一尋光陳年故紙渾無用今日新條亦漸忘見說
<lb ed="B" n="0369b05"/>雲南田地好異時歸去坐繩牀衲僧用處絕羅籠拶著渾身是
<lb ed="B" n="0369b06"/>脫空輾破一塵如有旨撥開萬象覓無蹤德山焚疏情先死良
<lb ed="B" n="0369b07"/>遂敲門路已窮積刼塵勞忽吹盡黑龍潭下五更風及至滇止
<lb ed="B" n="0369b08"/>於曲靖真峯山構庵以棲傍有龍湫墮葉觸波必遭風雨鑑安
<lb ed="B" n="0369b09"/>禪制之龍徙去遂建正法寺尋入會城梁王欽崇殊勝為剏佛
<lb ed="B" n="0369b10"/>嚴寺居之雲南行省平章達理麻等力贊其事當道權要遐邇
<lb ed="B" n="0369b11"/>緇素無不皈從教化盛行弟子數百得法者五人而已不久示
<lb ed="B" n="0369b12"/>寂闍維之日梁王車駕戾止親觀舉火獲舍利纍纍太息而去
<lb ed="B" n="0369b13"/>門人瘞靈骨于寺左塔焉天目中峯本復為文誄之略曰佛祖
<lb ed="B" n="0369b14"/>之道未易墜兮吾無照遠逾一萬八千里江山以來茲佛祖之
<lb ed="B" n="0369b15"/>道失所望兮吾無照負三十七春秋而云歸生耶死耶果離合
<lb ed="B" n="0369b16"/>兮非智眼而莫窺祖意教意果同異兮惟神心其了知謂無照
<lb ed="B" n="0369b17"/>於吾道無所悟兮真機歷掌其誰敢欺謂無照於吾道有所悟
<lb ed="B" n="0369b18"/>兮大方極目云胡不迷笑德山之焚疏鈔兮何取舍之紛馳鄙
<lb ed="B" n="0369b19"/>良遂之歸罷講兮徒此是而彼非惟吾無照總不然兮即名言
<lb ed="B" n="0369b20"/>與實相互融交涉而無虧出入兩宗大匠之門兮孰不歎美而
<pb ed="B" xml:id="B27.0151.0370a" n="0370a"/>
<lb ed="B" n="0370a01"/>稱奇屈指八載之相從兮靡有間其毫釐我門人之既多兮求
<lb ed="B" n="0370a02"/>如無照者非唯今少於古亦稀我不哀無照之兦兮哀祖道之
<lb ed="B" n="0370a03"/>既墜而今而後孰與扶顛而持危對鑪熏於今夕兮與山川草
<lb ed="B" n="0370a04"/>木同懷絕世之悲同時有大休者不知何許人得法雪巖元至
<lb ed="B" n="0370a05"/>元十五年飛錫南來棲圓照山興祖寺時梁王也先欽崇道化
<lb ed="B" n="0370a06"/>弘<g ref="#CB33488">󸋐</g>法筵御賜藏經并大休禪師之號又重建圓通普照諸剎
<lb ed="B" n="0370a07"/>延祐丁<anchor xml:id="beg_18d" type="cb-app"/>巳<anchor xml:id="end_18d"/>示寂又宗璵號商巖亦得法於玄鑑初住雞山後為
<lb ed="B" n="0370a08"/>土官高鳳請住姚安創活佛寺諸方嚮德集者七百餘人有送
<lb ed="B" n="0370a09"/>僧偈云正是叢林搖落時出門相送步遲遲明朝玉案山中寺
<lb ed="B" n="0370a10"/>逢著仙人莫看棋</p>
</div>