<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb
ed="B" n=""/><anchor n="B.27.0151"/>
                    <head>清宿遷極樂庵沙門釋來照傳<note place="inline">德明</note>
                    </head>
                <p xml:id="pB27p0254b2001">釋來照字大初姓樊氏鳳山人也其父禱於雪山寺而生靈根
<pb ed="B" xml:id="B27.0151.0255a" n="0255a"/>
<lb ed="B" n="0255a01"/>夙種幼性聰悟初就外傅卓異凡兒年及舞勺遊雪山寺見佛
<lb ed="B" n="0255a02"/>國威儀輒生感慕知昔緣有在辤親投喚生為師昏顯持念終
<lb ed="B" n="0255a03"/>歲不倦年二十四具戒於桂昌窮研藏典北請南參圓足三學
<lb ed="B" n="0255a04"/>後歸極樂慧徹深器之拔置首席雍正戊申慧因目疾付衣於
<lb ed="B" n="0255a05"/>照遵守繩墨十有四載弗敢隕越嘗應邳宿士大夫請主名藍
<lb ed="B" n="0255a06"/>弘敷戒法每謂叢林授受最宜精審必其識能出類德可表眾
<lb ed="B" n="0255a07"/>庶得暢厥素懷若非察見本原輕率放行如麻蒸竹葦何埤法
<lb ed="B" n="0255a08"/>系故門下千指而為印可者殊無一二間有見其親炙最久當
<lb ed="B" n="0255a09"/>在記莂及默叩之乃曰皆不得吾真脈於是人益異之莫敢闚
<lb ed="B" n="0255a10"/>其涯涘乾隆七年五月十三日忽書座右曰我七月十九日且
<lb ed="B" n="0255a11"/>去矣及期眾以極樂法系為請則曰今且付院事於德明竟如
<lb ed="B" n="0255a12"/>期坦化明既履席兢兢自飭上述祖風下開來學辛劬三載秩
<lb ed="B" n="0255a13"/>然有紀乾隆十年五月二十日示疾集眾告曰吾住無心去亦
<lb ed="B" n="0255a14"/>無口向下文長大眾出手說已端坐而逝知照不輕授受無負
<lb ed="B" n="0255a15"/>正傳於斯可見</p>
</div>