<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">

<lb ed="B" n=""/><anchor n="B.27.0151"/>
                    <head>明雲南雞足山大覺寺沙門釋真利傳<persName type="secondary">明鑑</persName>
                    </head>
                <p xml:id="pB27p0236b0801">釋真利字和雅姓石氏昆明人幼棄錦襦改從僧服始侍徹明
<lb ed="B" n="0236b09"/>漸通經論及長有志參方遂底金陵得戒於古心研窮儀範便
<lb ed="B" n="0236b10"/>識津梁復受教於三槐蘊璞諸師神智煥發辯如泉湧所至名
<lb ed="B" n="0236b11"/>山屢主講席聿開法會得律徒數千人楚岷王奉以為師及還
<lb ed="B" n="0236b12"/>滇駐錫雞足更剏律堂滇之法戒弘於真利壽八十餘無疾坐
<lb ed="B" n="0236b13"/>化有陶公寄懷詩云吳楚煙波幾萬重金鱗掉尾許誰同歸來
<lb ed="B" n="0236b14"/>罷鈞雞山窟高唱漁歌捲碧筒又明鑑無臺大理李氏子年十
<lb ed="B" n="0236b15"/>八禮聖峯寺白齋出家後隱波羅崖草衣木食戒行冰清七日
<lb ed="B" n="0236b16"/>忘餐亦無饑色復事游參究明宗旨李中溪贈詩云貝葉翻三
<lb ed="B" n="0236b17"/>藏曇花作一鐙又云袖雲一旦別羅月幾時圓萬歷十五年九
<lb ed="B" n="0236b18"/>月九日沐浴端坐誦準提咒而逝荼毘之日室有異香</p>
</div>