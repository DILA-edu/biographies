<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清金陵大報恩寺沙門釋普見傳</head>
                <p xml:id="pB27p0338b0301">釋普見字一微姓李氏黑井人也年十四依徹庸祝髮習誦毘
<lb ed="B" n="0338b04"/>尼殷勤十載會師請藏江南隨侍金陵時大報恩寺方丈缺席
<lb ed="B" n="0338b05"/>法徒頗眾殊難其繼僉謂枚卜之法始於虞廷詢為至公曷昉
<lb ed="B" n="0338b06"/>行之唯普見三拈三得眾皆歎異遂繼厥席時年二十四居院
<lb ed="B" n="0338b07"/>三歲歸妙峯山篤志精修及開別峯庵日誦金剛經一十五卷
<lb ed="B" n="0338b08"/>如是者五十餘年一日微疾謂侍僧曰可傳知內外執事三日
<lb ed="B" n="0338b09"/>後吾將逝矣至期鳴鼓集眾禮佛踞座云當日馬祖道離四句
<lb ed="B" n="0338b10"/>絕百非是有是無諸人速道一語眾無對普曰老僧自道去也
<lb ed="B" n="0338b11"/>昔趙州左跏趺而逝今老右跏趺而逝乃左足垂下寂然而終
<lb ed="B" n="0338b12"/>壽八十一臘五十八</p>
</div>