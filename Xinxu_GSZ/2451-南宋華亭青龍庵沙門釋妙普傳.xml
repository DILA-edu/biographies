<?xml version='1.0' encoding='utf-8'?>
<div xmlns="http://www.tei-c.org/ns/1.0" type="遺身">

<lb ed="B" n=""/><anchor n="B.27.0151"/>
                    <head>南宋華亭青龍庵沙門釋妙普傳</head>
                <p xml:id="pB27p0302a1901">釋妙普號性空漢州人久依黃龍死心密受心印品格高古氣
<lb ed="B" n="0302a20"/>宇宏邁因慕船子遺風抵秀水結庵於青龍之野別無長物唯
<pb ed="B" xml:id="B27.0151.0302b" n="0302b"/>
<lb ed="B" n="0302b01"/>吹鐵笛以自娛好吟咏嘗賦山居詩云心法雙忘猶隔妄色塵
<lb ed="B" n="0302b02"/>不二尚餘塵百鳥不來春又過不知誰是住庵人示眾偈云學
<lb ed="B" n="0302b03"/>道猶如守禁城晝防六賊夜惶惶中軍主將能行令不動干戈
<lb ed="B" n="0302b04"/>治太平宋建炎初賊徐明叛道經烏鎮肆意殺戮民懼逃亡普
<lb ed="B" n="0302b05"/>聞歎曰眾生塗炭吾盍救之乃荷策而行直詣賊所賊見其偉
<lb ed="B" n="0302b06"/>異疑必奸詭詢其來處答曰禪者問何所之云往密印寺也賊
<lb ed="B" n="0302b07"/>怒欲斬之普曰生死易了奚以怒為吾死必矣願得一飯以為
<lb ed="B" n="0302b08"/>送終賊奉肉羹普供佛出生如常儀曰孰當為我文以祭賊笑
<lb ed="B" n="0302b09"/>不答普索紙筆大書曰<anchor xml:id="beg_151" type="cb-app"/>嗚<anchor xml:id="end_151"/>呼惟靈勞我以生則大塊之過役我
<lb ed="B" n="0302b10"/>以壽則陰陽之失乏我以貧則五行不正困我以命則時日不
<lb ed="B" n="0302b11"/>吉吁哉至哉出塵之道悟我之性與其妙心則其妙心孰與為
<lb ed="B" n="0302b12"/>鄰上同諸佛之真化下合凡夫之無明纖塵不動本自圓成妙
<lb ed="B" n="0302b13"/>矣哉妙矣哉日月未足以為明乾坤未足以為大磊磊落落無
<lb ed="B" n="0302b14"/>罣無礙六十餘年和光混俗四十二臘逍遙自在逢人則喜見
<lb ed="B" n="0302b15"/>佛不拜笑矣乎笑矣乎可惜少年郎風流太光彩坦然歸去付
<lb ed="B" n="0302b16"/>春風體似虛空終不壞尚饗遂舉筯飫肉賊徒大笑食已曰刼
<lb ed="B" n="0302b17"/>數既遭離亂我是快活烈漢如今正好棄時便請一刀兩段乃
<lb ed="B" n="0302b18"/>大呼斬斬賊駭異稽首謝過令衛而出於是民之廬舍少長無
<lb ed="B" n="0302b19"/>恙者普之惠也紹興冬自造大盆鑿穴塞之修書寄雪竇持曰
<lb ed="B" n="0302b20"/>吾將水葬矣壬<anchor xml:id="beg_152" type="cb-app"/>戌<anchor xml:id="end_152"/>持至見普自若乃作偈嘲之曰咄哉老性空
<pb ed="B" xml:id="B27.0151.0303a" n="0303a"/>
<lb ed="B" n="0303a01"/>剛欲饟魚鱉胡不索性去祇管向人說普笑曰遲兄證明耳徧
<lb ed="B" n="0303a02"/>告遐邇示以法要乃說偈曰坐脫立亡不如水葬一省柴燒二
<lb ed="B" n="0303a03"/>免開礦撒手便行不妨快暢是誰知音船子和尚高風難繼百
<lb ed="B" n="0303a04"/>千年一曲漁歌少人唱遂趺坐盆中口吹鐵笛順潮而下眾皆
<lb ed="B" n="0303a05"/>隨至海濱普始去其塞其水洄漩眾擁觀水涓涓侵入乃乘流
<lb ed="B" n="0303a06"/>而往歌曰六十餘年返故鄉沒蹤跡處妙難量真風徧寄知音
<lb ed="B" n="0303a07"/>者鐵笛橫吹作散場人望目斷尚聞笛聲鳴咽於蒼茫之間遙
<lb ed="B" n="0303a08"/>見以笛擲空而沒眾號泣競圖像事之後三日見於沙上跏趺
<lb ed="B" n="0303a09"/>如生道俗迎歸留五日闍維舍利大如菽有二<g ref="#CB15112">󳬈</g>徘徊空際火
<lb ed="B" n="0303a10"/>盡始去塔於青龍庵</p>
</div>