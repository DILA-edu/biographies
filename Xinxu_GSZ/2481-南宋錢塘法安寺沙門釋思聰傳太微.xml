<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>南宋錢塘法安寺沙門釋思聰傳<note place="inline">太微</note>
                    </head>
                <p xml:id="pB27p0321a0501">釋思聰者錢塘法安寺僧也少喜作文及讀大乘諸經有會遂
<lb ed="B" n="0321a06"/>息心淨土日誦蓮經二部兼持佛名未嘗語及世事一日忽謂
<lb ed="B" n="0321a07"/>弟子曰夜見佛來當不久居此也弟子曰夢境何憑或恐魔來
<lb ed="B" n="0321a08"/>相戲奈何曰吾去後但視吾胸前可驗也越二夕命聲磬唱佛
<lb ed="B" n="0321a09"/>名喜曰佛來矣奄然而化視胸前一掌許有文紅潤如蓮華太
<lb ed="B" n="0321a10"/>微者兒時亦出家法安寺者也初授彌陀經便能背誦及受具
<lb ed="B" n="0321a11"/>發願扃門念佛為不退僧嘗縱步後山忽聞笛聲豁然開悟因
<lb ed="B" n="0321a12"/>蓄一笛以自怡有凌監簿者亦修淨業稱微為淨土鄉長一日
<lb ed="B" n="0321a13"/>叩門曰淨土鄉弟相見微曰可相見於淨土今日誦佛正忙耳
<lb ed="B" n="0321a14"/>詰朝人怪其不赴粥往視之見笛缽禪椅先經火燼趺坐於地
<lb ed="B" n="0321a15"/>而化</p>
</div>