<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>宋潤州金山寺沙門釋懷賢傳</head>
                <p xml:id="pB27p0439a0701">釋懷賢字潛道姓何氏溫州永嘉人也兒時夙根萌發常合掌
<lb ed="B" n="0439a08"/>僧坐父母異之時郡之西山有僧嗣仁修西方白蓮淨觀行甚
<lb ed="B" n="0439a09"/>高眾多歸之號嗣仁社主乃以賢從社主出家天禧二年普度
<lb ed="B" n="0439a10"/>天下僧遂落髮受具戒時年十四也賢既得法器又仰高規藝
<lb ed="B" n="0439a11"/>行日進同侶無與比有講肄輒往聽受久之盡傳其學慨然長
<lb ed="B" n="0439a12"/>懷有志四方辭仁遠參所至處延居上游最後見達觀禪師曇
<lb ed="B" n="0439a13"/>穎於潤之因聖遂得法焉皇祐初潤守王公琪雅聞賢敏悟乃
<lb ed="B" n="0439a14"/>具禮請傳法甘露而太平繁昌又以隱靜相召賢以甘露頗近
<lb ed="B" n="0439a15"/>城市隱靜僻在深山遂從太平繁昌之請初賢從瑞新遊十有
<lb ed="B" n="0439a16"/>二年具知宗門承襲賓主之事比至達觀會中聞所開示類皆
<lb ed="B" n="0439a17"/>世緣俗諦或雜以委瑣恢奇之言又嘗以事斥一僧去每升座
<lb ed="B" n="0439a18"/>輒追論前事矢口謾罵累日不休賢心陋之乃潛詣丈室請達
<lb ed="B" n="0439a19"/>觀曰為人天師當只說法奈何預以世俗間事且僧有過斥去
<lb ed="B" n="0439a20"/>則已何足重辱達觀頷而不答賢亦因此省悟居隱靜七年王
<pb ed="B" xml:id="B27.0151.0439b" n="0439b"/>
<lb ed="B" n="0439b01"/>公移守金陵復召以清涼辭不赴明年達觀自明州雪竇徙金
<lb ed="B" n="0439b02"/>山之龍游州人乃以雪竇召賢既行道過龍游留一月會達示
<lb ed="B" n="0439b03"/>寂潤之衣冠緇素因以狀詣郡請止賢繼焉而龍游主者故事
<lb ed="B" n="0439b04"/>當稟命朝廷郡守以白部使者上之報可龍游自火災之後棟
<lb ed="B" n="0439b05"/>宇灰燼瑞新禪師實中興之未既而卒賢述其事積勤八載殿
<lb ed="B" n="0439b06"/>堂廊廡燦然具備今宮宇之盛冠絕淮海雖始於新多成於賢
<lb ed="B" n="0439b07"/>然其地當長江下游帆穡迅至游客登臨日不暇給賢頗厭之
<lb ed="B" n="0439b08"/>熙寧元年遂謝去隱於金牛山去丹陽縣數十里人跡<g ref="#CB08039">䍑</g>至庭
<lb ed="B" n="0439b09"/>養猿鶴孔雀鸚鵡白鷴皆就掌取食號五客各為一詩贈之士
<lb ed="B" n="0439b10"/>大夫欲相見者就山中訪焉三年劉公述謪守九江招賢主圓
<lb ed="B" n="0439b11"/>通賢聞匡廬山水幽秀得疏欣然題詩壁間有歲晚當期返竹
<lb ed="B" n="0439b12"/>門之句示不久留也居匡廬山下一年果謝去復還金牛明州
<lb ed="B" n="0439b13"/>復以雪竇來請固以疾辭史官刁公約謂賢曰雪竇東南名山
<lb ed="B" n="0439b14"/>明覺達觀相繼居其地二十年間請者三至可謂勤矣今又不
<lb ed="B" n="0439b15"/>赴無乃孤其望乎賢素善刁公從之乘舟遵海北轉海門遇大
<lb ed="B" n="0439b16"/>颶卒起風檣摧敗黑夜漂泊至慈溪東岸觸礁舟破從者百餘
<lb ed="B" n="0439b17"/>人皆散走賢獨淹坐水中從者還救乃免居雪竇一年復謝去
<lb ed="B" n="0439b18"/>還金牛以元豐五年九月甲午示寂壽六十有七臘五十三葬
<lb ed="B" n="0439b19"/>於金牛之西壠累墳為塔秦少游狀其行賢操行卓越遇人有
<lb ed="B" n="0439b20"/>恩雖對賓客未嘗與眾異饌雅好施予所得金錢繒帛率以散
<pb ed="B" xml:id="B27.0151.0440a" n="0440a"/>
<lb ed="B" n="0440a01"/>眾人多歸之又多才藝工於詩字畫有法當時賢士大夫皆傾
<lb ed="B" n="0440a02"/>意願與之游以參知政事高若訥奏賜紫復以節度使李端愿
<lb ed="B" n="0440a03"/>奏賜號圓通大師凡十被請從之者四皆天下名山巨剎道化
<lb ed="B" n="0440a04"/>方行輒託事隱去州郡雖欲挽留不可得弟子五十有五人所
<lb ed="B" n="0440a05"/>著詩頌文集凡五卷又撰次其自少至老出處之迹一篇號穉
<lb ed="B" n="0440a06"/>耄典記以自見云</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>