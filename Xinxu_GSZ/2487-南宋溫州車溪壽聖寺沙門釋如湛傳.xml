<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>南宋溫州車溪壽聖寺沙門釋如湛傳</head>
                <p xml:id="pB27p0317b0301">釋如湛姓焦氏永嘉人也母夢寶塔矗雲驚而舉子幼年試經
<lb ed="B" n="0317b04"/>得度首謁東靈欽師及普慈暉師所學未就乃與空相融之車
<lb ed="B" n="0317b05"/>溪依卿師時眾已多無所容唯小室如斗不以為隘盛暑埋大
<lb ed="B" n="0317b06"/>甕實以寒泉與四友背甕環坐以挹其爽後參慧覺於橫山晝
<lb ed="B" n="0317b07"/>夜潛心盡得教觀之妙初主車溪壽聖講餘課法華一部佛號
<lb ed="B" n="0317b08"/>二萬聲平時少睡夏月坐草莽中口誦法華袒身露臂任蟁聚
<lb ed="B" n="0317b09"/>集略不拂搔或謂年高宜息苦行湛曰飛蟲之類安得妙乘所
<lb ed="B" n="0317b10"/>冀啖我血聞我經以此為緣耳後人因表其處為饟蟁臺晚歲
<lb ed="B" n="0317b11"/>謝事間居小庵日薰淨業宋紹興庚申七月端坐念佛而逝闍
<lb ed="B" n="0317b12"/>維得五色舍利著靜業記釋觀經疏護國記釋光明疏又述金
<lb ed="B" n="0317b13"/>剛會解假名集建炎初述聲聞會異其末題云匈奴去杭入秀
<lb ed="B" n="0317b14"/>兵火沿塘刼掠蜂起命在不測聊書此為記時事人以為與章
<lb ed="B" n="0317b15"/>安當寇盜縱橫而著湼槃玄義其事相類</p>
</div>