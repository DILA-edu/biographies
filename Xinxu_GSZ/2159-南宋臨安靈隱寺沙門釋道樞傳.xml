<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>南宋臨安靈隱寺沙門釋道樞傳</head>
                <p xml:id="pB27p0128a0901">釋道樞字懶庵吳興徐氏子也嘗參道場慧禪師得授心印道<lb
ed="B" n="0128a10"/>業日隆初主何山移華藏隆興初詔遷靈隱宋孝宗召入內殿<lb
ed="B" n="0128a11"/>賜坐問曰禪道之要可得聞乎對曰此事在陛下堂堂日用應<lb
ed="B" n="0128a12"/>機處本無知見起滅之分聖凡迷悟之則第護正念則與道相<lb
ed="B" n="0128a13"/>應亡情卻物則業不能繫盡去沈掉二病自忘問答之意矧今<lb
ed="B" n="0128a14"/>見在般若光明中何事不成見也上為之首肯後以老乞退居<lb
ed="B" n="0128a15"/>明教之永安逍遙自適嘗題偈於壁曰雪裏梅花春信息池中<lb
ed="B" n="0128a16"/>月色夜精神年來可是無佳趣莫把家風舉似人湻熙丙申八<lb
ed="B" n="0128a17"/>月示微疾書偈而逝塔於永安</p>
</div>