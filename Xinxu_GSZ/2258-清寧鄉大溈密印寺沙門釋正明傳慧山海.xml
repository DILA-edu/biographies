<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>清寧鄉大溈密印寺沙門釋正明傳<persName type="secondary">慧山海</persName>
                    </head>
                <p xml:id="pB27p0187b0301">釋正明字養拙姓常氏蒲版人生秉異姿澹懷世網年踰志學
<lb
ed="B" n="0187b04"/>獨懷幽趣初夏日沒仰見青天忽焉歎曰世界許闊如何拘此
<lb
ed="B" n="0187b05"/>壞我善因誓心捨去年二十落髮於南海普陀參學金粟黃檗
<lb
ed="B" n="0187b06"/>不事文學唯以苦行磨礪性靈一日見僧讀萬峰錄語以萬法
<lb
ed="B" n="0187b07"/>歸一恍然大悟後嗣法五峯每當入室如破桶底如滅燭光種
<lb
ed="B" n="0187b08"/>種密印皆悟後事嘗云迷因悟有悟以迷生迷悟兩忘聖凡路
<lb
ed="B" n="0187b09"/>絕又曰入得三界混於常流識得箇事無處停留又曰有耳不
<lb
ed="B" n="0187b10"/>聞有口不說歷代祖師兦鋒結舌五峯偕之西來付以溈山結
<lb
ed="B" n="0187b11"/>茅為廬蓻粟以食揮麈論道宗風漸開四方之士雲集響應主
<lb
ed="B" n="0187b12"/>溈十餘載嘗與百人俱頓成叢林每藉草參禪就钁說法靈祐
<lb
ed="B" n="0187b13"/>之統賴以不墜順治己丑春知世緣將盡留僧伽黎屬門人慧
<lb
ed="B" n="0187b14"/>山栩然入化塔於溈山前阜慧山海既承其積力抗彼前修而
<lb
ed="B" n="0187b15"/>隨眾作務不礙悲流故楗槌之筵嘗圍四眾毘尼所攝歲授千
<lb
ed="B" n="0187b16"/>徒螟蜮不災其界魔軍自摧於境以是因緣重修勝境順治乙
<lb
ed="B" n="0187b17"/>未紺殿<!-- 佛寺 -->琳宮妙相嵯峩矣</p>
</div>