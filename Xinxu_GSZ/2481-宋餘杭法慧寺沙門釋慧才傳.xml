<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>宋餘杭法慧寺沙門釋慧才傳</head>
                <p xml:id="pB27p0314a1601">釋慧才姓王氏樂清人也髫齡離俗師事白<g ref="#CB15112">󳬈</g>山怡芳宋章聖
<lb ed="B" n="0314a17"/>御極封於泰山覃恩得度時年十三進受具戒從學四明性質
<lb ed="B" n="0314a18"/>愚鈍常持大悲咒願學通祖道忽於夢中見梵僧長數丈脫袈
<lb ed="B" n="0314a19"/>裟披之呼曰慧才盡心記取明日臨講豁然開悟前後所聞一
<lb ed="B" n="0314a20"/>時洞曉未幾首眾四座推服復謁慈雲北面服勤旦夜不替宋
<pb ed="B" xml:id="B27.0151.0314b" n="0314b"/>
<lb ed="B" n="0314b01"/>治平初杭守沈公請住法慧寶閣二十年始終如一太尉盧公
<lb ed="B" n="0314b02"/>奏賜廣慈之號淨石來請勉徇眾意敷暢未久翕然從化已而
<lb ed="B" n="0314b03"/>退居雷峯塔下每翹足誦大悲咒必百八遍為課元豐元年春
<lb ed="B" n="0314b04"/>三月為靈芝元照及道俗千人受菩薩大戒於雪峯方羯磨時
<lb ed="B" n="0314b05"/>觀音像頂忽放光輝初貫寶韜漸散講堂鐙炬日色皆為映奪
<lb ed="B" n="0314b06"/>淨慈禪師守一為作戒光記米南宮芾為之書焉六年五月二
<lb ed="B" n="0314b07"/>十一日更衣就座書偈讚佛洎然而化塔於庵右壽八十六臘
<lb ed="B" n="0314b08"/>七十三繼其業者法宗戒珠十人才貌古性恬少言寡欲時教
<lb ed="B" n="0314b09"/>徒異論諠動江浙才獨循循誘誨未嘗有所藏否趙清獻公交
<lb ed="B" n="0314b10"/>契最密及鎮越猶寄以詩有浙江莫謂音書隔一日潮聲兩度
<lb ed="B" n="0314b11"/>來之句深情如揭</p>
</div>