<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>南宋嘉興報恩寺沙門釋法常傳</head>
                <p xml:id="pB27p0117a0101">釋法常姓薛氏開封人丞相薛居正之後也宣和七年始解塵<lb
ed="B" n="0117a02"/>縛遐思高舉遂依長沙益陽華嚴試公鬀鬚髮受田衣見者獅<lb
ed="B" n="0117a03"/>王居必寶社非法不言異軌弗顧深慕大乘不斥小教一日閱<lb
ed="B" n="0117a04"/>首楞嚴經乃廓爾義天淵通法海自是肆遊淮泗放浪湖湘後<lb
ed="B" n="0117a05"/>至台山萬年參謁雪巢一見機語契會命掌翰牋未幾請令首<lb
ed="B" n="0117a06"/>眾為僧入室殊有風彩澹然處世不飾眾緣室中唯一矮搨餘<lb
ed="B" n="0117a07"/>無長物紹興庚子九月望日語眾曰吾一月後不復留矣至十<lb
ed="B" n="0117a08"/>月二十一日書漁父詞於室門曰此事楞嚴嘗露布梅花雪月<lb
ed="B" n="0117a09"/>交光處一笑寥寥空萬古風甌語逈然銀漢橫天宇蝶夢南華<lb
ed="B" n="0117a10"/>方栩栩斑斑誰跨豐干虎而今忘<anchor xml:id="beg_54" type="cb-app"/>卻<anchor xml:id="end_54"/>來時路江山暮天涯目送<lb
ed="B" n="0117a11"/>鴻飛去書畢就榻收足而逝塔於寺西南</p>
</div>