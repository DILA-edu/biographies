<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>宋溫州瑞鹿寺沙門釋遇安傳</head>
                <p xml:id="pB27p0043b1001">釋遇安者閩之福州人也其姓字不詳初出家時習天台教一
<lb ed="B" n="0043b11"/>日讀首楞嚴經至知見立知即無明本知見無見斯即涅槃忽
<lb ed="B" n="0043b12"/>焉有省謂此當以知見立讀知即無明本為句知見無讀見斯
<lb ed="B" n="0043b13"/>即涅槃為句蓋以知見為入道之始知見無為證果之終理想
<lb ed="B" n="0043b14"/>圓通超然無礙時稱之安楞嚴謂於此經別有悟處也已而往
<lb ed="B" n="0043b15"/>天台禮韶國師韶便叩曰聞公常課首楞嚴經是否安曰是韶
<lb ed="B" n="0043b16"/>曰是則是是則非是更須體究始得安曰道是假名佛亦妄立
<lb ed="B" n="0043b17"/>十二部教亦是接物利生一切是妄何以為真韶云唯有妄故
<lb ed="B" n="0043b18"/>將真對妄推窮妄性本空真亦何有故知妄真總是虛名二字
<lb ed="B" n="0043b19"/>對治都無實體窮其根本一切皆空安曰既言一切是妄妄亦
<lb ed="B" n="0043b20"/>同真真妄無殊復是何物韶云若言何物亦是虛妄無相亦無
<pb ed="B" xml:id="B27.0151.0044a" n="0044a"/>
<lb ed="B" n="0044a01"/>語言道斷安於言下大悟乃呈偈曰推真真無物窮妄妄無形
<lb ed="B" n="0044a02"/>返觀真與妄真妄亦虛名遂獲印可後住錫仙巖仍卓庵於大
<lb ed="B" n="0044a03"/>羅之垠坑所謂白雲庵也相傳安居此山每騎虎出入至谿畔
<lb ed="B" n="0044a04"/>且屬之曰女且隱伏以俟我歸或餉之以食跨而登山由是風
<lb ed="B" n="0044a05"/>聞四方從者如歸嘗有仙子三人同來訪安曰聞帥宣揚正法
<lb ed="B" n="0044a06"/>眼藏度脫迷流遠來造請願示津梁安云有道不離寸步便到
<lb ed="B" n="0044a07"/>家鄉早已涉程途了也仙子三人從茲領悟欣然禮謝退於巖
<lb ed="B" n="0044a08"/>際牽臂入潭隱而不見宋至道元年春將示疾呼嗣法蘊仁示
<lb ed="B" n="0044a09"/>之偈曰不是嶺頭携得事豈從雞足付將來自古聖賢皆若此
<lb ed="B" n="0044a10"/>非吾今日為君栽付已沐浴更衣令舁棺至室良久自入棺三
<lb ed="B" n="0044a11"/>日門人啟棺視之見安右脇吉祥而臥四眾哀慟安乃再起訶
<lb ed="B" n="0044a12"/>責垂誡且云夢幻俱空空何所有此度更啟吾棺者非吾弟子
<lb ed="B" n="0044a13"/>言訖入棺長往安生於後唐莊宗甲申八月十三日寂於宋至
<lb ed="B" n="0044a14"/>道元年乙未三月三日世壽七十有二云</p>
</div>