<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>元古杭淨慈寺沙門釋處林傳<note place="inline">及庵信　虛谷陵　夷簡</note>
                    </head>
                <p xml:id="pB27p0055a0601">釋處林字平山姓王氏仁和人也母黃氏方誕之旦有異僧過
<lb ed="B" n="0055a07"/>其家持木刻梵僧像長尺許遺其父曰此即汝所生兒也言訖
<lb ed="B" n="0055a08"/>不知所往其家人始異之年十二即欲出家學佛父母以其有
<lb ed="B" n="0055a09"/>夙因弗奪也禮邑之廣嚴寺僧廣脩為薙度師年十七受戒具
<lb ed="B" n="0055a10"/>泝濤江上金華山謁及庵信於西峰一見器之命居侍席一夕
<lb ed="B" n="0055a11"/>及庵撚紙沁膏以代燭舉示林曰龍息吹滅作何觀念因之有
<lb ed="B" n="0055a12"/>省會及庵遷主湖之道場攜林與偕遂典藏鑰分座說法冬至
<lb ed="B" n="0055a13"/>之夕秉拂躋席新學畢萃發百餘問隨叩隨應響如鐘鳴辯同
<lb ed="B" n="0055a14"/>瓶瀉眾皆歎服已而及庵化去若失所依聞虛谷陵在仰山時
<lb ed="B" n="0055a15"/>門庭孤峻莫有當其機者因之江西求印焉初在眾中未有知
<lb ed="B" n="0055a16"/>者一日為茶瓢僧作頌虛谷讀之不勝驚喜曰宗門有人乃處
<lb ed="B" n="0055a17"/>以副座主賓之間相與激揚此事猶靈樹之待雲門也久之去
<lb ed="B" n="0055a18"/>遊江漢湖湘間徧禮祖塔而還皇慶癸丑始出世於大慈山定
<lb ed="B" n="0055a19"/>慧禪院瓣香所歸為及庵嗣延祐戊午嘉興之當湖張氏新建
<lb ed="B" n="0055a20"/>蘭若曰福源請林開山迺為創立制度重規疊矩纖悉備具昭
<pb ed="B" xml:id="B27.0151.0055b" n="0055b"/>
<lb ed="B" n="0055b01"/>示來者有所遵守至元庚辰遷中天竺三年高公納麟由樞密
<lb ed="B" n="0055b02"/>使掌行宣政院事知林有道行貫通宗教謂淨慈虛席非有德
<lb ed="B" n="0055b03"/>望不容倖進遂迎林主之學徒雲集動至萬指檀施泉湧不期
<lb ed="B" n="0055b04"/>而至因以餘力造建庭宇觀音羅漢諸殿華飾備臻近而祖堂
<lb ed="B" n="0055b05"/>遠而三塔凡所宜有皆一新之然林自奉則甚薄二時粥飯必
<lb ed="B" n="0055b06"/>首眾赴堂不厭麤糲寒暑布衲而已至於勘辯學者隨機策勵
<lb ed="B" n="0055b07"/>皆得其歸趣或滯於文字必從容誘導曰當知佛祖心傳不礙
<lb ed="B" n="0055b08"/>教相乃成玅覺居淨慈十八年始終如一日時靈隱方燬於火
<lb ed="B" n="0055b09"/>丞相達識帖睦爾起林移住靈隱將事脩復已庀材具會天下
<lb ed="B" n="0055b10"/>多故泰州張氏自蘇入杭明太祖以兵討之未下靈隱宿兵殿
<lb ed="B" n="0055b11"/>材焚焉未幾兵事亦解忽謂左右曰吾緣殆盡遂入城別丞相
<lb ed="B" n="0055b12"/>與素所往還者至淨慈取紙筆作辭世頌泊然而化元至正辛
<lb ed="B" n="0055b13"/>丑五月一日也壽八十有三臘六十有六所著有淨居吟二百
<lb ed="B" n="0055b14"/>餘首虞文靖公集讀之大喜因為作記敘其前代住持傳次賴
<lb ed="B" n="0055b15"/>之不墜高麗國王遣僧賚幣迎闡宗旨林辭以老其使乞林所
<lb ed="B" n="0055b16"/>撰四會法語錄之而去弟子夷簡字同庵能荷大法譽徹九重
<lb ed="B" n="0055b17"/>明洪武十二年主淨慈重建鐘樓復聚銅三十餘萬兩鑄巨鐘
<lb ed="B" n="0055b18"/>縣於上聲徹江湖二十五年徵為僧錄左善世教授為狀林行
<lb ed="B" n="0055b19"/>誼乞徐一夔為之銘焉詳具寺志</p>
</div>