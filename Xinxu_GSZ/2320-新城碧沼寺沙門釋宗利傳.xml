<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb ed="B" n="0229a19"/><head>南宋新城碧沼寺沙門釋宗利傳</head>
<lb ed="B" n="0229a20"/><p xml:id="pB27p0229a2001">釋宗利會稽高氏子方在齔歲受業於天華既具戒游姑蘇就
<pb ed="B" xml:id="B27.0151.0229b" n="0229b"/>
<lb ed="B" n="0229b01"/>神悟學經論即入普賢懺室要期三載感亡母示兆得生善處
<lb ed="B" n="0229b02"/>又見普賢從空而過益矢精誠朝夕罔懈已而復往靈芝謁大
<lb ed="B" n="0229b03"/>智律師增受戒法既闡律學更究淨修照言生平所得唯此二
<lb ed="B" n="0229b04"/>法門者利依而行之皆有所獲嘗於定中神遊西方見寶池蓮
<lb ed="B" n="0229b05"/>華祇林境界因而自喜愈堅所志尋詣新城碧沼寺專修念佛
<lb ed="B" n="0229b06"/>三昧閱十年復遊天台雁蕩天封皆建淨土道場晚歸天華造
<lb ed="B" n="0229b07"/>無量壽佛閣建炎末入味道山題所居曰一相庵紹興十四年
<lb ed="B" n="0229b08"/>正月謂弟子曰我見白蓮華徧滿空中越三日復曰佛來矣即
<lb ed="B" n="0229b09"/>書偈曰吾年九十頭雪白世上應無百歲客一相道人歸去來
<lb ed="B" n="0229b10"/>金臺坐斷乾坤窄端坐而寂是日近山人見異僧滿山不知所
<lb ed="B" n="0229b11"/>自云</p>
</div>