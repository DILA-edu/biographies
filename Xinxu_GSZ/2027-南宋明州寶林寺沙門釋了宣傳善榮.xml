<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>南宋明州寶林寺沙門釋了宣傳<note place="inline">善榮</note>
                    </head>
                <p xml:id="pB27p0050b1701">釋了宣四明人肄業於寶林因慕南湖之盛投之精究三觀十
<lb ed="B" n="0050b18"/>乘之旨閱大藏教無不知其大義修法華懺法二十七年與釋
<lb ed="B" n="0050b19"/>善榮為同志相善凡所脩進必偕榮嘗金書法華稜嚴淨名圓
<lb ed="B" n="0050b20"/>覺等經宣亦為助或遇西資會則施人手畫水墨觀音像二人
<pb ed="B" xml:id="B27.0151.0051a" n="0051a"/>
<lb ed="B" n="0051a01"/>結誓往生每說法則諄諄勸人皆求安養從之念佛者眾一日
<lb ed="B" n="0051a02"/>宣詣榮之室默坐榮故問之對曰我西歸有期矣難忘若道義
<lb ed="B" n="0051a03"/>與若淨土重會也榮曰正所幸願宣即集眾告別命誦經號佛
<lb ed="B" n="0051a04"/>端坐書偈曰性相忘情一三無寄息風不行摩訶室利合掌而
<lb ed="B" n="0051a05"/>逝時正炎暑停龕七日顏色紅潤口角有微涎觀者以帕裛之
<lb ed="B" n="0051a06"/>則異香噴人傾城士庶來裛香涎愈滋闍維舍利無算宣入寂
<lb ed="B" n="0051a07"/>三年榮忽取經像分施親故諷普賢行法經小彌陀經令眾同
<lb ed="B" n="0051a08"/>助念佛跏趺乃曰我為赴宣公之約言畢蛻然而化</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>