<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清盤山正法禪院沙門釋行乾傳<note place="inline">養心</note>
                    </head>
                <p xml:id="pB27p0411b1801">釋行乾字大博姓胡氏達州人也母夢神人抱子入懷及生時<lb
ed="B" n="0411b19"/>白光彌室年十三祝髮西聖寺後入都門愍忠寺得戒復南詢<lb
ed="B" n="0411b20"/>參萬如微公於龍池機契乃付衣拂歸而出世于天津地藏法
<pb ed="B" xml:id="B27.0151.0412a" n="0412a"/><lb
ed="B" n="0412a01"/>幢既樹祖燄更輝已而之燕山結制于法通寺復結制于弘善<lb
ed="B" n="0412a02"/>寺比及三年乃北遊磐山有薊州僧來儀者慕其行誼精嚴以<lb
ed="B" n="0412a03"/>古中盤精舍一區獻之乾亦喜其連峰疊嶂嵌空突兀澗谷委<lb
ed="B" n="0412a04"/>蛇果樹茂蔚誠禪悅之勝地特規模狹小院宇不完思欲廓之<lb
ed="B" n="0412a05"/>以為叢林卒得和碩諸親王之助成茲寶坊額曰正法禪院以<lb
ed="B" n="0412a06"/>康熙十二年八月十日冥坐而逝乾坐道場十有四處說法十<lb
ed="B" n="0412a07"/>有七年著有語錄四卷董誾為之序其塔院碑記則魏裔介所<lb
ed="B" n="0412a08"/>撰并見山志又養心尊宿者耀州陳氏子初謁博山無異苦行<lb
ed="B" n="0412a09"/>力參久之有得乃北來歷叩名宿居無常所順治辛丑至磐山<lb
ed="B" n="0412a10"/>重興法藏寺衲子歸之後不知所終</p>
</div>