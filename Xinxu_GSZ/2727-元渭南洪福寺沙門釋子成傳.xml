<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">

<lb ed="B" n=""/><anchor n="B.27.0151"/>
                    <head>元渭南洪福寺沙門釋子成傳</head>
                <p xml:id="pB27p0446b1501">釋子成字彥美別號妙明子霸陵人出家於渭南洪福寺遇魚
<lb ed="B" n="0446b16"/>嚴老人祥公處得法闡揚大乘經論元至正間詔封傳大乘戒
<lb ed="B" n="0446b17"/>賜紫閏大國師其性愛書史喜翰墨樂遊學好著述每與賢士
<lb ed="B" n="0446b18"/>大夫詩詞唱和一聯一句落在叢席人多傳之如鸚鵡詩云學
<lb ed="B" n="0446b19"/>得人言字字明便能巧語為通情不知身在樊籠裏猶向堂前
<lb ed="B" n="0446b20"/>弄舌輕晝寢云夢魂不管擎書手一帙南華墮枕邊閑遊云家
<pb ed="B" xml:id="B27.0151.0447a" n="0447a"/>
<lb ed="B" n="0447a01"/>家明月誰無分處處青山我有緣水心亭云綠芰青荷香滿池
<lb ed="B" n="0447a02"/>環亭冷浸碧琉璃高軒矮榻無纖暑臥看清波浴鷺鷥其長篇
<lb ed="B" n="0447a03"/>短偈例皆如此尤能洞明本宗佛法白水鄉貢屈蟠與縣大夫
<lb ed="B" n="0447a04"/>張昂請註心經五日而成萬二千言辭理精當歎為難能又嘗
<lb ed="B" n="0447a05"/>綴述本色法事文集僅二百首語句雄麗旨意渾成同侶得之
<lb ed="B" n="0447a06"/>珍秘不出抑為艱得無意多傳後以兵火數驚避居終南石室
<lb ed="B" n="0447a07"/>契此山林怡我禪性嘗與來客問難詰折事盡終始遂錄成軸
<lb ed="B" n="0447a08"/>名曰折疑論首之以序問終之以會名凡二十篇言簡而理當
<lb ed="B" n="0447a09"/>文約而義豐涵泳六經略備諸子每一篇之中其引類證斷決
<lb ed="B" n="0447a10"/>折疑理甚明白今見傳本金臺大慈恩寺西域師子比丘為之
<lb ed="B" n="0447a11"/>述註</p>
</div>