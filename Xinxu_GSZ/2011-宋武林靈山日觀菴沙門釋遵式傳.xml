<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>宋武林靈山日觀菴沙門釋遵式傳</head>
                <p xml:id="pB27p0042b0101">釋遵式字知白姓葉氏寧海人投天台東掖山義全出家納戒
<lb ed="B" n="0042b02"/>於禪林寺習律於守初師郡校諸生要其還初服式答以偈曰
<lb ed="B" n="0042b03"/>真空是選場大覺為官位因詣普賢像前然指自誓習天台教
<lb ed="B" n="0042b04"/>法趨寶雲義通師講席盡得台宗祕奧遂然頂誓行四禪三昧
<lb ed="B" n="0042b05"/>後染疾危甚入靈墟佛室持咒伏消夢感神覺其疾乃愈於是
<lb ed="B" n="0042b06"/>澄心澈慮著觀音禮懺文復撰誓生西方記念佛三昧十四大
<lb ed="B" n="0042b07"/>願文大中祥符四年昭慶齊一律師啟請至寺宣講四部兼弘
<lb ed="B" n="0042b08"/>律儀學者嚮慕如水赴壑沛然莫禦杭之風俗以酒肴會葬式
<lb ed="B" n="0042b09"/>諭以勝緣其俗皆化易為蔬果因著戒酒肉慈悲法門以正其
<lb ed="B" n="0042b10"/>事至今猶則效之嘗赴姑蘇開元寺大專講席聽者踵止戶內
<lb ed="B" n="0042b11"/>之履幾不能容後居天竺靈山於寺東建日觀菴老撰天竺高
<lb ed="B" n="0042b12"/>僧傳補智者大師三昧行法說著金光明經懺法三昧儀名徹
<lb ed="B" n="0042b13"/>上聞召賜紫衣乾興元年賜號慈雲大師明道壬申歲入寂葬
<lb ed="B" n="0042b14"/>寺東月桂峰下所著詩文金園集靈苑集釋元復贊曰台嶺一
<lb ed="B" n="0042b15"/>宗興於法智師出寶雲金昆玉季示無生忍住不退地徽稱累
<lb ed="B" n="0042b16"/>旌終古不墜其慈雲集中有酬伉上人詩云塵外清閒極誰能
<lb ed="B" n="0042b17"/>更似君山光晴後見瀑響夜深聞拾句書幽石收茶踏亂雲江
<lb ed="B" n="0042b18"/>頭待無事終學棄人倫又寄悟和尚詩云無累無機祗任緣一
<lb ed="B" n="0042b19"/>齋長掩古松邊長垂白髮過深雪不下青林知幾年木葉當薪
<lb ed="B" n="0042b20"/>燒更暖草苗為履著難穿竟何人問東林社時引清流灌碧蓮
<pb ed="B" xml:id="B27.0151.0043a" n="0043a"/>
<lb ed="B" n="0043a01"/>其風度超邁胸懷活淡可想見矣</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>