<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>明杭州集慶寺沙門釋士璋傳<persName type="secondary">天心瑩</persName>
                    </head>
                <p xml:id="pB27p0070b0501">釋士璋字原璞海寧王氏子也生有異骨直貫額頂目炯炯黑<lb
ed="B" n="0070b06"/>如點漆幼勿茹羶父母或陰試之輒嘔不止喜讀佛書鄰有寺<lb
ed="B" n="0070b07"/>僧請其父曰此釋氏種也盍乞師我父怒曰吾兒如芬陀花非<lb
ed="B" n="0070b08"/>若倫也遂捨入傳法寺受五戒時翰林侍制柳貫嘗憇寺舍賞<lb
ed="B" n="0070b09"/>其聰慧乃授以經史親為敷繹奧義璋聞迎刃即解年十九薙<lb
ed="B" n="0070b10"/>髮為大僧我庵無法師主上天竺璋將擔簦趨侍忽夢遊寶所<lb
ed="B" n="0070b11"/>有大菩薩教其胡跪作禮口宣懺文覺而思之乃普賢淨行品<lb
ed="B" n="0070b12"/>偈文及見我庵果刮目相視凡天台教觀一家章義以次授之<lb
ed="B" n="0070b13"/>而志慮專一力學無怠至忘寢食我庵陰鑒其勤常以遠大期<lb
ed="B" n="0070b14"/>之時有天心瑩素具高志亢不下人世稱義虎獨<anchor xml:id="beg_21" type="cb-app"/>羨<anchor xml:id="end_21"/>其能約共<lb
ed="B" n="0070b15"/>燈火日與磨切詰難極於毫芒眾曰雙璧久之我庵化去東溟<lb
ed="B" n="0070b16"/>日公補其席陶冶學者選璋為開科領懺摩事元至正十三年<lb
ed="B" n="0070b17"/>受命住持棲真而地與南竺演福二剎相鄰時有大用才絕宗<lb
ed="B" n="0070b18"/>繼二老居之璋自視欿然以為未足日往扣焉凡教觀之奧偏<lb
ed="B" n="0070b19"/>圓本跡之微無不條析嘗太息曰佛法教藏渺如煙海固非獨<lb
ed="B" n="0070b20"/>善所能究盡使自畫而不進其能免於孤陋乎二十年移主旌
<pb ed="B" xml:id="B27.0151.0071a" n="0071a"/><lb
ed="B" n="0071a01"/>德元季天下大亂兵戈擾攘人咸計自藏璋獨專心寺事不以<lb
ed="B" n="0071a02"/>世難自易厥志其彰善癉惡風彩為之改觀日納淨眾講演經<lb
ed="B" n="0071a03"/>疏時無虛晷至明洪武集慶虛席郡守李公請就提唱教乘未<lb
ed="B" n="0071a04"/>幾中書被旨俾浙之東西五府名剎住持咸集京師共擘天界<lb
ed="B" n="0071a05"/>立善世院以統僧眾同監董其役諸方耆德皆莫知所為璋獨<lb
ed="B" n="0071a06"/>出方略具有條敘時十萬之眾咸倣法之是年六月既望預知<lb
ed="B" n="0071a07"/>時至召弟子囑以後事至十七日安然坐蛻壽四十六臘二十<lb
ed="B" n="0071a08"/>八闍維其弟子圓覺一印昇元克勤等函其骨建塔於龍井辯<lb
ed="B" n="0071a09"/>才法師塔南璋器局瀟灑論議慷慨據直道而不狥流俗每懲<lb
ed="B" n="0071a10"/>諸剎之樹徒植黨者皆為怨府璋乃自誓不薙蓄弟子學者渴<lb
ed="B" n="0071a11"/>欲依附必勵言拒之不妄錄一人</p>
</div>