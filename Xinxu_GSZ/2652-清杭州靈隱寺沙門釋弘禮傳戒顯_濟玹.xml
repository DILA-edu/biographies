<TEI xmlns="http://www.tei-c.org/ns/1.0" type="興福">
    <teiHeader>
        <fileDesc>
            <titleStmt>
                <title>清杭州靈隱寺沙門釋弘禮傳戒顯_濟玹 (From CBETA edition of 新續高僧傳 卷 057）</title>
                <author>喻謙 Yu Qian</author>
                <respStmt>
                    <resp>Markup</resp>
                    <name>張伯雍 Chang Po-Yung</name>
                </respStmt>
                <principal>馬德偉 Marcus Bingenheimer</principal>
            </titleStmt>
            <publicationStmt>
                <p>For use in the Chinese Buddhist SNA project. Markup designed for extracting relationship data.</p>
            </publicationStmt>
            <sourceDesc>
                <p>Biographies extracted from the CBETA edition of the 新續高僧傳 (taken from Collection "B" (補續續大藏經）Vol.27 Text 151)</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>
                    <head>清杭州靈隱寺沙門釋弘禮傳<note place="inline">戒顯　濟玹</note>
                    </head>
                </head>
                <p xml:id="pB27p0416b1101">釋弘禮字具德姓張氏紹興人初為鍛工好與黃冠游有紫陽
<lb ed="B" n="0416b12"/>洞蘇道者教以息養方本天台小止觀與首楞嚴合因讀是經
<lb ed="B" n="0416b13"/>而發正信投普陀寶華庵仲雅祝髮既受具乃參三峰漢月藏
<lb ed="B" n="0416b14"/>禪師因承記莂授以臨濟正宗是宗在明初法運中微漢月初
<lb ed="B" n="0416b15"/>從折竹洞悟徹盡法淵後乃得源流於金粟悟而其始終加護
<lb ed="B" n="0416b16"/>者則在綱宗綱宗者全提五家宗旨而於臨濟則從一句中分
<lb ed="B" n="0416b17"/>寶主玄要照用堂奧森嚴使學者不滯鑑覺洞抉佛祖心髓弘
<lb ed="B" n="0416b18"/>禮聞之亟往參叩時漢開法安隱以本來面目示之苦求未得
<lb ed="B" n="0416b19"/>偶窺鏡見影被同侶一推猛然有省由是精進服勤左右歷三
<lb ed="B" n="0416b20"/>峰鄧尉者十有七載徹悟宗旨遂承衣拂三峰既歿同參潭吉
<pb ed="B" xml:id="B27.0151.0417a" n="0417a"/>
<lb ed="B" n="0417a01"/>忍著五宗救弘禮贊助居多書成而闡揚綱宗三峰道法始曉
<lb ed="B" n="0417a02"/>然於天下雖當時辨難三峰者持論不無異同是書一出淆譌
<lb ed="B" n="0417a03"/>立判矣潭又告寂弘禮歸隱雲門御史念臺劉公請主廣孝寺
<lb ed="B" n="0417a04"/>陶鍊學人名動諸方繼遷安隱顯寧復應江北請說法泰興之
<lb ed="B" n="0417a05"/>慶雲秦郵之地藏維揚之天寧嗣居佛日靈隱會稽華嚴徑山
<lb ed="B" n="0417a06"/>先後十坐道場開大法門雷震海內在天寧日湖海浩歸衲侶
<lb ed="B" n="0417a07"/>犇奏所謂五千衲子下揚州者紀其實也靈隱方興巨工事同
<lb ed="B" n="0417a08"/>開剏大殿火重新之施者坌集購大木於深山人力罕致一夕
<lb ed="B" n="0417a09"/>雷雨暴洪汛漲浮湧畢達缺一石礎感神示夢因之募得故功
<lb ed="B" n="0417a10"/>成鉅麗甲於天下又以其餘葺浙之廣孝安隱法相靈峰諸寺
<lb ed="B" n="0417a11"/>而徑山頻以興復請乃以靈隱付其徒晦山而自往徑山將興
<lb ed="B" n="0417a12"/>法席為弟子巨渤封塔再至天寧臨行機語皆似息機投老者
<lb ed="B" n="0417a13"/>既至七日刻晷為筵熱香禮佛五鼓易衣端然坐逝時康熙丁
<lb ed="B" n="0417a14"/>未十月十九日也壽六十八僧臘四十七塔於靈隱慧日軒吳
<lb ed="B" n="0417a15"/>梅村祭酒偉業為之銘著有弘宗說正訛說二書弟子晦山戒
<lb ed="B" n="0417a16"/>顯太倉王氏子弱齡游泮有聲庠序甲申之難作文告廟入金
<lb ed="B" n="0417a17"/>陵禮三昧祝法受具參天童雪橋遇靈隱弘禮於皋亭大悟雲
<lb ed="B" n="0417a18"/>門拄杖諙遂得法初隱廬山開法雲居歷主東湖薦福黃梅四
<lb ed="B" n="0417a19"/>祖臨皋安國武昌寒溪荊州護國撫州疏山化行江楚道望大
<lb ed="B" n="0417a20"/>著所至興建不後其師康熙丁未繼席靈隱著有禪門鍛鍊說
<pb ed="B" xml:id="B27.0151.0417b" n="0417b"/>
<lb ed="B" n="0417b01"/>十三篇現果錄佛法本草及語錄詩文集若干卷又五嶽濟玹
<lb ed="B" n="0417b02"/>者古越吳氏子亦弘禮弟子生時人聞空中音樂三歲誦心經
<lb ed="B" n="0417b03"/>如宿記成童出家依石屋年十七遊方登講肆詞如瓶瀉受具
<lb ed="B" n="0417b04"/>天童密參西來大意便有入處歸越沙溪將盥觸翻水盆得大
<lb ed="B" n="0417b05"/>灑脫出而遍叩謁弘禮於顯寧遂授以法其倡化諸剎皆玹佐
<lb ed="B" n="0417b06"/>揚之力為多出世安隱遇火重興之道譽流聞相率敦請如福
<lb ed="B" n="0417b07"/>善夕照隆平諸剎先後戾止津梁不倦及靈隱虛席遂補其處
<lb ed="B" n="0417b08"/>振緒飭綱紹芳先哲和碩康親王慕其高範敬禮有加焉</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
            </div>
        </body>
    </text>
</TEI>