<TEI xmlns="http://www.tei-c.org/ns/1.0" type="護法">
    <teiHeader>
        <fileDesc>
            <titleStmt>
                <title>清南海檳榔嶼極樂寺沙門釋復餘傳 (From CBETA edition of 新續高僧傳 卷 035）</title>
                <author>喻謙 Yu Qian</author>
                <respStmt>
                    <resp>Markup</resp>
                    <name>張伯雍 Chang Po-Yung</name>
                </respStmt>
                <principal>馬德偉 Marcus Bingenheimer</principal>
            </titleStmt>
            <publicationStmt>
                <p>For use in the Chinese Buddhist SNA project. Markup designed for extracting relationship data.</p>
            </publicationStmt>
            <sourceDesc>
                <p>Biographies extracted from the CBETA edition of the 新續高僧傳 (taken from Collection "B" (補續續大藏經）Vol.27 Text 151)</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>
                    <head>清南海檳榔嶼極樂寺沙門釋復餘傳</head>
                </head>
                <p xml:id="pB27p0275a1201">釋復餘字本忠號道南姓羅氏南平人也父紹德母氏朱家世
<lb ed="B" n="0275a13"/>耕讀力崇儉素餘生性穎異頗軼凡童九歲隨母省舅舅奉佛
<lb ed="B" n="0275a14"/>唯謹餘因問曰佛何人也舅乃以出家成道了明生死雅意湻
<lb ed="B" n="0275a15"/>湻為餘說之由是有謝俗心年二十五始禮鼓山湧泉寺徹悟
<lb ed="B" n="0275a16"/>落髮初聆淨土法門即夙夜禮誦無倦容逾年從妙蓮受具益
<lb ed="B" n="0275a17"/>加精進玅窮玄恉嘗答張寶池問金經四句偈曰金經以蕩相
<lb ed="B" n="0275a18"/>為宗不外遮照兩用遮則除執而顯真空照即成用而顯妙有
<lb ed="B" n="0275a19"/>蓋相盡則體現而妙用隨此經中密意也又復依真故則一相
<lb ed="B" n="0275a20"/>無相而不壞假名依俗故則萬法齊彰而體原空寂不壞假名
<pb ed="B" xml:id="B27.0151.0275b" n="0275b"/>
<lb ed="B" n="0275b01"/>故即不變隨緣所謂無所住而生心彌陀所以不捨眾生也體
<lb ed="B" n="0275b02"/>原空寂故即隨緣不變所謂住即非住是以感應道交也此空
<lb ed="B" n="0275b03"/>有亦空亦有非空非有即經中四句偈義也又云禮佛不可有
<lb ed="B" n="0275b04"/>我有我則慢生念佛不可無我無我則無佛凡所論說身心體
<lb ed="B" n="0275b05"/>驗多成玅諦當妙蓮剏極樂寺時邀餘佐助猶以理未達而涉
<lb ed="B" n="0275b06"/>事恐從迷積迷為辤固請乃行至則為之董飭工役擘畫材用
<lb ed="B" n="0275b07"/>蚤夜孳孳罔言勞瘁及院宇落成率爾謝去庚子主鼓山戒壇
<lb ed="B" n="0275b08"/>逾年住建之光孝寺未幾引退南遊緬甸遂歷印度禮諸勝蹟
<lb ed="B" n="0275b09"/>參叩哲匠多所啟悟但道塗深阻跋涉艱辛還至緬郊已亟勞
<lb ed="B" n="0275b10"/>痡夢一老人授藥三丸吞之而瘥晨視淨水盂中鏗然有聲瑩
<lb ed="B" n="0275b11"/>瑩三舍利其二且緣登盂上忽而墜下至今照耀佛前其靈感
<lb ed="B" n="0275b12"/>如此歸而重葺光孝而妙蓮復敦迫南行方屬以極樂主席會
<lb ed="B" n="0275b13"/>國事多故中外騷然侵奪僧產強假佛寺別立私會所在見告
<lb ed="B" n="0275b14"/>怡山鼓山幾且不保餘乃內渡滬濱要約諸山長老謀以自存
<lb ed="B" n="0275b15"/>因偕寄禪入京請開佛會俄而寄禪寂於都門羣相氣沮餘獨
<lb ed="B" n="0275b16"/>慷慨自奮悲涕陳詞為寄禪追悼且言外人覬我教產日以強
<lb ed="B" n="0275b17"/>鄰代保相誘聒僧侶無知多為所煽政府何不一援坐使暴夫
<lb ed="B" n="0275b18"/>為淵毆魚盡入其網於是弔者麕至名公巨子多據樞要羣相
<lb ed="B" n="0275b19"/>感動而總會規條得邀允許保護寺產之命隨之而下餘始還
<lb ed="B" n="0275b20"/>閩組南洋支部而駭浪驚濤漸告寧息餘專修淨業垂數十年
<pb ed="B" xml:id="B27.0151.0276a" n="0276a"/>
<lb ed="B" n="0276a01"/>雖在奔走而其誦禮未嘗少輟檳嶼士女沐其風化歸心蓮社
<lb ed="B" n="0276a02"/>數逾千人著有淨土法語一卷</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
            </div>
        </body>
    </text>
</TEI>