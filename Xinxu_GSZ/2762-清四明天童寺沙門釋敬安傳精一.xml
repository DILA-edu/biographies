<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>清四明天童寺沙門釋敬安傳<note place="inline">精一</note>
                    </head>
                <p xml:id="pB27p0474a1101">釋敬安字寄禪姓黃氏湘潭人也其先世為山谷苗裔宋時由
<lb ed="B" n="0474a12"/>江西遷茶陵明季乃徙湘潭之石潭世業農父宣杏母胡氏嘗
<lb ed="B" n="0474a13"/>禱白衣大士夢蘭而生數歲時好聞仙佛事常終日喃喃若有
<lb ed="B" n="0474a14"/>所吟誦七歲失母諸姊皆嫁父或他適則以安兄弟寄食鄰家
<lb ed="B" n="0474a15"/>日昃不返即嗁號蹤迹之里人為之惻然年十一始就塾師授
<lb ed="B" n="0474a16"/>論語未終篇父又沒零了孤苦極厥慘傷其弟以幼依族父安
<lb ed="B" n="0474a17"/>獨無所得食嘗為人牧牛輒攜書於牛背誦之一日與羣兒避
<lb ed="B" n="0474a18"/>雨村中聞讀唐詩至少孤為客早句潛然淚下塾師周雲帆駭
<lb ed="B" n="0474a19"/>問其由以父沒不能讀對雲帆甚憐之曰爾為我炊爨洒掃可
<lb ed="B" n="0474a20"/>乎即下拜雲帆喜甚每語人曰此兒耐苦讀後必有所樹立余
<pb ed="B" xml:id="B27.0151.0474b" n="0474b"/>
<lb ed="B" n="0474b01"/>老不及見耳無何雲帆病沒安遂散去然猶不廢業聞里中豪
<lb ed="B" n="0474b02"/>家欲覓一僮伴兒讀即欣然往就至則使供驅役自讀輒遭訶
<lb ed="B" n="0474b03"/>叱因悲歎以為屈身為讀書計既違所願豈可為區區衣食為
<lb ed="B" n="0474b04"/>人奴乎即辭去習工藝鞭撻尤甚絕而復甦者數一日見籬間
<lb ed="B" n="0474b05"/>白桃花忽為風雨摧敗不覺失聲大哭因慨然動出塵想遂投
<lb ed="B" n="0474b06"/>湘陰法華寺出家禮東林長老為師時同治七年也冬初復詣
<lb ed="B" n="0474b07"/>南嶽祝聖寺從賢楷律師受具首參恒志於岐山專司苦行諸
<lb ed="B" n="0474b08"/>職暇則隨眾坐禪越五年頗有省時精一首座為維那間以詩
<lb ed="B" n="0474b09"/>自娛安諷之曰出家人不究本分上事乃學世諦文字耶因笑
<lb ed="B" n="0474b10"/>曰汝髫齡精進他日成佛未可量至文字般若三昧恐今生未
<lb ed="B" n="0474b11"/>能證得後省舅氏至巴陵登岳陽樓友人分韵賦詩安獨澄神
<lb ed="B" n="0474b12"/>趺坐下視湖光一碧萬頃忽得洞庭波送一僧來句歸述於郭
<lb ed="B" n="0474b13"/>菊蓀謂有神助且言其有宿根力勸之學授唐詩三百篇一目
<lb ed="B" n="0474b14"/>成誦後精一見安所作大奇之精一名思參長沙張氏子天資
<lb ed="B" n="0474b15"/>聰穎幼從塾課便解文義淡於科第而好佛書見庭中桃花因
<lb ed="B" n="0474b16"/>風飄落悟世無常乃從剃度具足復還長沙置慈雲精舍於城
<lb ed="B" n="0474b17"/>南迎母養之與人論說詞簡易明引導後學當機立判故於安
<lb ed="B" n="0474b18"/>前激後勸卒玉其成然安自以為讀書少用力尤苦一字未愜
<lb ed="B" n="0474b19"/>如負重累至忘寢食有一詩至數年始成者念生死事切時以
<lb ed="B" n="0474b20"/>禪定為正業一日靜坐參父母未生前語冥然入定內忘身心
<pb ed="B" xml:id="B27.0151.0475a" n="0475a"/>
<lb ed="B" n="0475a01"/>外遺世界坐一日如彈指頃猝聞溪聲有悟嗣後徧遊吳越凡
<lb ed="B" n="0475a02"/>海市秋潮見未曾有遇嶽谷幽邃輒歗詠其中饑渴時飲泉和
<lb ed="B" n="0475a03"/>柏葉下之喜以楞嚴圓覺雜莊騷以謌人目為狂嘗冒雪登天
<lb ed="B" n="0475a04"/>台華頂峰雲海盪胸振衣長嘯睡虎驚立咆哮攫前以慈心視
<lb ed="B" n="0475a05"/>之虎威亦解又曾於深山遇一巨蟒御風行頭大如斗舌電尺
<lb ed="B" n="0475a06"/>餘因念佛亦無怖旋養疴皋亭山中中夜聞剝啄聲甚急啟關
<lb ed="B" n="0475a07"/>月明如晝四顧無人如是者數數次夕伺叩門聲急開戶見一
<lb ed="B" n="0475a08"/>黑眚若圓球滾滾而去安嗾羣犬逐之窮追至山腰厲聲曰擾
<lb ed="B" n="0475a09"/>我何為我豈汝怖苟有所求當為汝度之遂號佛達旦怪尋滅
<lb ed="B" n="0475a10"/>病亦尋癒其住四明最久窺天童雪竇窮攬霞嶼月湖之勝郡
<lb ed="B" n="0475a11"/>中文學呂文舟徐酡仙胡魯封馬文齋沈問梅皆相與酬唱生
<lb ed="B" n="0475a12"/>平好善疾惡觸境而生嘗渡曹峨江謁孝女廟叩頭流血同行
<lb ed="B" n="0475a13"/>者曰奈何以比丘禮女鬼安曰汝不聞波羅提木叉孝順父母
<lb ed="B" n="0475a14"/>諸佛聖人皆從孝始吾觀此女與佛身等禮拜亦何過焉甲申
<lb ed="B" n="0475a15"/>八月返櫂長沙年三十有四行腳已閱十霜明年還石潭省先
<lb ed="B" n="0475a16"/>塋宿莽縱橫不可復識望窮山慟哭村老聞之為指其葬處始
<lb ed="B" n="0475a17"/>復憶識蓋去鄉里<anchor xml:id="beg_21a" type="cb-app"/>已<anchor xml:id="end_21a"/>二十餘年積思幽潛故悲不自勝也自是
<lb ed="B" n="0475a18"/>往來衡湘時有著述同縣王湘綺先生為當代詩人見安所作
<lb ed="B" n="0475a19"/>末嘗不稱善有陳伯嚴羅順循皆擅詞翰曾綜其詩十卷刻之
<lb ed="B" n="0475a20"/>乞湘綺先生為之序</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>