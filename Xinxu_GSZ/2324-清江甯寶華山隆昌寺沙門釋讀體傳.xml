<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb
ed="B" n=""/><anchor n="B.27.0151"/>
                    <head>清江甯寶華山隆昌寺沙門釋讀體傳</head>
                <p xml:id="pB27p0239b0201">釋讀體字見月姓許氏楚雄人也舊籍江南句容遠祖某明洪
<lb ed="B" n="0239b03"/>武時從軍開滇黔以功世襲指揮遂家焉父酳昌母吳氏懿言
<lb ed="B" n="0239b04"/>淑行雅慕因果<g ref="#CB03231">㝱</g>梵僧入室寤而生體質稟欽奇幼而神敏好
<lb ed="B" n="0239b05"/>遊覽善繪事所至山水佳處多留墨妙尤工大士像人爭寶之
<lb ed="B" n="0239b06"/>父母早世伯父無子嘉其聰秀欲使襲職為指揮體不屑也而
<lb ed="B" n="0239b07"/>慕赤松子遊嘗至金沙江甸尾山寓浪穹遷赤宕嵓矢志修真
<lb ed="B" n="0239b08"/>為黃冠三載一日偶行松下遇茅庵老僧與語甚契授以華嚴
<lb ed="B" n="0239b09"/>經讀至世主妙嚴品翻然有省遂詣寶洪山亮如<anchor xml:id="beg_105" type="cb-app"/>
                    <g ref="#CB06794">𩮜</g>
                    <anchor xml:id="end_105"/>度聞江南
<lb ed="B" n="0239b10"/>有三昧律師宏戒慨然慕之一瓢一笠重繭而行時當明季流
<lb ed="B" n="0239b11"/>賊槃牙烽火相望饑荒徧野土寇肆刼所過崇岡危磴盤江險
<lb ed="B" n="0239b12"/>洑蠻雨瘴煙猿嘷虎嘯之區荒祠古墓深菁蔓草晝則風餐宵
<lb ed="B" n="0239b13"/>則露宿體一意孤行不為物擾先入南嶽演楞嚴四依解繼登
<lb ed="B" n="0239b14"/>破額馮茂上高禮諸祖道場進九華朝五臺再度大江始遇三
<lb ed="B" n="0239b15"/>昧於海潮庵往復二萬餘里行腳六年不知疲也既圓戒充上
<lb ed="B" n="0239b16"/>座講梵網經析義敷文四座稱善體猶欿然不自足乃於藏中
<lb ed="B" n="0239b17"/>檢四分並律藏讀之殫思研討間遇壅滯儔佛求解默坐移時
<lb ed="B" n="0239b18"/>渙然冰釋由是毘尼大暢嘗從三昧傳戒金陵報恩寺座下千
<lb ed="B" n="0239b19"/>人體臨壇教授忽憶初為黃冠時<g ref="#CB03231">㝱</g>至一大寺金碧交輝苾蒭
<lb ed="B" n="0239b20"/>雲集門閾甚高躍身而入自顧已成僧相一瞿曇丹衣高座招
<pb ed="B" xml:id="B27.0151.0240a" n="0240a"/>
<lb ed="B" n="0240a01"/>之使上授經命講眾皆跪聽汗流而覺及是所見髣然前<g ref="#CB03231">㝱</g>距
<lb ed="B" n="0240a02"/>金陵七十里有寶華山為誌公道場年遠頹廢郡人迎三昧主
<lb ed="B" n="0240a03"/>之體筦院務庀材鳩工樓殿寮閣雕飾莊巖大江南北罕與倫
<lb ed="B" n="0240a04"/>比乙酉三昧示寂即受衣鉢總持三學以十事誓眾人頗難之
<lb ed="B" n="0240a05"/>久而悅服蓋憫時習便安止作真教久成絕響故結界立規率
<lb ed="B" n="0240a06"/>先躬行是制必遵非法必革尋復安居之法門人日進清室初
<lb ed="B" n="0240a07"/>興山寇時發入寺橫強體誘致渠魁十人設食供畢忽厲聲以
<lb ed="B" n="0240a08"/>大義責之且曉示利害大眾圍繞賊相顧欷歔逡巡遁去有譖
<lb ed="B" n="0240a09"/>於大將軍者謂華山通賊緹騎麕集執至軍前劒戟如林眾僧
<lb ed="B" n="0240a10"/>惴惴莫敢仰視體獨整威儀緩步升階合掌而立具陳華山為
<lb ed="B" n="0240a11"/>江南孔道不能禁賊往來並前日留食解散之故三問三答詞
<lb ed="B" n="0240a12"/>氣從容顏色不變巴厫二將軍與陳中丞異之悉解眾僧之縛
<lb ed="B" n="0240a13"/>又欲殺監院孫內監房頭克修三人體爭之曰罪在寺主願伏
<lb ed="B" n="0240a14"/>斧鑕勿累他人將軍益奇之並釋不殺還其田里給帖護持寺
<lb ed="B" n="0240a15"/>乃復安壬子江南荐饑導輸賑粥五十餘日全活無算每振錫
<lb ed="B" n="0240a16"/>出山四方風動遐邇緇素奔禮恐後戒徒千四百人堂食三萬
<lb ed="B" n="0240a17"/>指法席之盛世所希有戊午歲除示微疾己未春正月既望力
<lb ed="B" n="0240a18"/>疾起視誡弟子曰勿進湯藥更七日行矣至期端趺而化壽七
<lb ed="B" n="0240a19"/>十有九臘四十八茶毘得五色舍利所著大乘玄義止持會集
<lb ed="B" n="0240a20"/>作持續釋黑白布薩傳戒正範及僧行軌則諸書其毗尼止持
<pb ed="B" xml:id="B27.0151.0240b" n="0240b"/>
<lb ed="B" n="0240b01"/>十六卷毗尼作持十五卷清乾隆時釋福聚奏請入藏</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>