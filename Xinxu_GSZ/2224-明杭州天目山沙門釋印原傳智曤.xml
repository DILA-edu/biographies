<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>明杭州天目山沙門釋印原傳<note place="inline">智曤</note>
                    </head>
                <p xml:id="pB27p0164a0401">釋印原字古先姓藤氏日本國人也世居相州為國貴族生有<lb
ed="B" n="0164a05"/>異徵垂髫時輒刻木為佛陀像持以印空父奇之曰是兒於菩<lb
ed="B" n="0164a06"/>提有緣宜使之離俗學究竟法甫八歲歸桃溪悟公執童子役<lb
ed="B" n="0164a07"/>年十三即鬀髮受具足戒自時厥後徧歷諸師戶庭無所證入<lb
ed="B" n="0164a08"/>乃慨然曰中夏為佛法淵藪盍往求之於是浮海南游飄然西<lb
ed="B" n="0164a09"/>渡初至天台參無見覩於華頂峰覩語之曰爾緣不在斯中峯<lb
ed="B" n="0164a10"/>本以高峰上足說法杭之天目山鑪火正赤往來學徒無不受<lb
ed="B" n="0164a11"/>其<anchor xml:id="beg_94" type="cb-app"/>鍛<anchor xml:id="end_94"/>鍊此真汝導師也原遂往謁中峰一見遽命給侍左右屢<lb
ed="B" n="0164a12"/>呈見解中峰呵之曰根塵不斷如纏縛何原退而悲泣飲食皆<lb
ed="B" n="0164a13"/>廢中峰憐其誠懇乃謂之曰人惟此身包羅萬象迷則生死悟<lb
ed="B" n="0164a14"/>則涅槃生死之迷固是未易驅斥涅槃之悟猶是入眼金塵當<lb
ed="B" n="0164a15"/>知般若如大火聚近之則焦首爛額唯存不退轉一念生與同<lb
ed="B" n="0164a16"/>生死與同死自然與道相符若當未悟之際千釋迦萬慈氏傾<lb
ed="B" n="0164a17"/>四海大水入汝耳根總是虛妄塵勞皆非究竟原聞之不覺通<lb
ed="B" n="0164a18"/>身汗下無晝無夜未嘗暫捨積之又久一夕忽有所省見前境<lb
ed="B" n="0164a19"/>界一白無際急趨丈室告中峰曰原已撞入銀山鐵壁去也中<lb
ed="B" n="0164a20"/>峰曰既入銀山鐵壁來此何為由是矚機生悟超然領解十二
<pb ed="B" xml:id="B27.0151.0164b" n="0164b"/><lb
ed="B" n="0164b01"/>時中觸物圓融無纖豪滯礙未幾辭去往謁虛谷靈古林茂東<lb
ed="B" n="0164b02"/>嶼海月江印此四公者道譽隆隆各據高座展化一方見其證<lb
ed="B" n="0164b03"/>悟親切機鋒穎利莫不以叢林師子兒稱之會清拙澄將入日<lb
ed="B" n="0164b04"/>本建立法幢原送至四明澄曰子能同歸以輔我乎原曰雲水<lb
ed="B" n="0164b05"/>之蹤無住無心何不可之有即攝衣升舟其後澄之行化遐邇<lb
ed="B" n="0164b06"/>皆原之力也已而出世甲州慧林瓣香酬恩卒歸之中峰黑白<lb
ed="B" n="0164b07"/>來依猶萬水赴壑古山源議革城州等持教寺為禪物論非原<lb
ed="B" n="0164b08"/>無以厭伏眾心竟迎原主之俄住州之真如又遷萬壽又遷相<lb
ed="B" n="0164b09"/>之淨智及謝去更行化於奧州原之族兄藤君新建普應寺延<lb
ed="B" n="0164b10"/>原為開闢住持方起而應之關東連帥源公建長壽院於相州<lb
ed="B" n="0164b11"/>復請開山兼主圓覺原又赴之未幾遷建長其說法度人孜孜<lb
ed="B" n="0164b12"/>弗懈無異慧林時後退歸長壽有終焉之志歲在甲寅春正月<lb
ed="B" n="0164b13"/>忽示疾至二十三日夜參半召門人曰吾今日逝矣爾等恪守<lb
ed="B" n="0164b14"/>常訓使法輪弗替可也黎朋賓明候問起居應接如平昔及午<lb
ed="B" n="0164b15"/>呼侍者曰時至矣可持觚翰來及至復曰吾塔已成唯未書額<lb
ed="B" n="0164b16"/>爾乃手書心印二字入室端坐泊然入滅世壽八十僧臘六十<lb
ed="B" n="0164b17"/>又八弟子奉全身瘞焉初原以流通大法建立梵宮為事若丹<lb
ed="B" n="0164b18"/>州之勝願津州之保壽江州之普門信州之盛興房州之天寧<lb
ed="B" n="0164b19"/>皆蔚然成大蘭若而建長之西復創廣德庵命其徒守之故先<lb
ed="B" n="0164b20"/>後所度比丘一千餘人平生端嚴若神雖燕坐之時儼若臨眾
<pb ed="B" xml:id="B27.0151.0165a" n="0165a"/><lb
ed="B" n="0165a01"/>目光炯炯射人見者若未易親炙及聆其誨語溫若陽春莫不<lb
ed="B" n="0165a02"/>心悅誠服有求法語偈頌者濡毫之間洋洋數百言曾不經意<lb
ed="B" n="0165a03"/>皆契合真如猶不自以為是取語錄並外集投於火中曰吾祖<lb
ed="B" n="0165a04"/>不立文字但傳心印留此糟粕何為門人欲為畫像且索贊語<lb
ed="B" n="0165a05"/>原乃自作一圓相題其上曰妙相圓明如如不動觸處相逢是<lb
ed="B" n="0165a06"/>何面孔其方便為人皆類此同時有智曤者亦日本國人勢州<lb
ed="B" n="0165a07"/>源氏宇多天王九世孫其母禱於大士夢吞金色光而孕生時<lb
ed="B" n="0165a08"/>祥光盈室九歲出家依平鹽教院授之書一覽輒能記誦稍長<lb
ed="B" n="0165a09"/>繪死屍九變之相獨坐觀想知色身不異空華慨然有求道之<lb
ed="B" n="0165a10"/>志年十八為大僧禮慈觀律師受具足戒尋學顯密二教垂三<lb
ed="B" n="0165a11"/>年恐執滯名相建修期道場以求玄應滿百日夢遊中國疏山<lb
ed="B" n="0165a12"/>石頭二剎一龐眉僧持達摩像授之曰爾善事之既寤拊髀歎<lb
ed="B" n="0165a13"/>曰洞明吾本心者其唯禪觀乎遂更名疏石字夢窗謁無隱範<lb
ed="B" n="0165a14"/>於建仁寺繼至相州巨福山山之名剎曰建長緇錫之所萃止<lb
ed="B" n="0165a15"/>時一山<g ref="#CB33491">󸋓</g>主之一山見曤甚相器重令為侍者朝夕便於咨決<lb
ed="B" n="0165a16"/>俄游奧州聞有講天台止觀者往聽之曰斯亦何礙實相乎自<lb
ed="B" n="0165a17"/>是融攝諸部昭揭一乘之旨雖辯才無礙然終以心地未明倀<lb
ed="B" n="0165a18"/>倀然若無所歸洊修懺摩法期至七日感神人見空中益加振<lb
ed="B" n="0165a19"/>拔時一山自建長遷主圓覺寺曤復蓬累而往備陳求法之故<lb
ed="B" n="0165a20"/>至於泣涕一山曰我宗無語言亦無一法與人曤曰願慈悲方
<pb ed="B" xml:id="B27.0151.0165b" n="0165b"/><lb
ed="B" n="0165b01"/>便開示一山曰本來廓然清淨雖慈悲方便亦無如是者三返<lb
ed="B" n="0165b02"/>曤疑悶不自聊結跏澄坐視夜如晝目絕不交睫久之往萬壽<lb
ed="B" n="0165b03"/>禪寺見佛國高峰日扣請如前高峰曰一山云何曤述其問答<lb
ed="B" n="0165b04"/>語甚悉高峰厲聲曰汝何不云和上漏逗不少曤於言下有省<lb
ed="B" n="0165b05"/>辭歸舊隱常牧山唯分陰是競誓不見道不止嘉元三年夏五<lb
ed="B" n="0165b06"/>月一夕坐久偶作倚壁勢身忽仆去豁然大悟平生礙膺之物<lb
ed="B" n="0165b07"/>冰解雪融心眼爛然如月佛祖玄機一時爛破乃作偈自慶有<lb
ed="B" n="0165b08"/>等<anchor xml:id="beg_95" type="cb-app"/>閒<anchor xml:id="end_95"/>擊碎虛室骨之句亟見高峰求印高峰喜曰西來密意汝<lb
ed="B" n="0165b09"/>今已得之善自護持以書卷付之退接甲州龍山庵高峰招住<lb
ed="B" n="0165b10"/>上野州之長樂寺力辭不赴卓庵濃州古溪都元帥平公之母<lb
ed="B" n="0165b11"/>覺海夫人慕曤道行欲一見之竟遁入五臺山縛吸江庵已而<lb
ed="B" n="0165b12"/>潛入海嶼夫人遺使跡之使出世雲巖寺曤復辭構泊船庵於<lb
ed="B" n="0165b13"/>臥龍山退耕庵於總州有終焉之意正中二年國主後醍醐天<lb
ed="B" n="0165b14"/>王命宮使起曤領南禪禪寺入見王賜坐因自陳志在煙霞出<lb
ed="B" n="0165b15"/>非所願王曰吾心非有他欲朝夕向道耳不得已應命王時幸<lb
ed="B" n="0165b16"/>臨之相與談論或竟日乃去將及期王遜位曤亦引退道經勢<lb
ed="B" n="0165b17"/>州會新建善應寺成延之開山未幾棄去抵相州樞府郡公迫<lb
ed="B" n="0165b18"/>主淨智寺尋歸錦屏山營瑞泉蘭若元德元年圓覺四眾必欲<lb
ed="B" n="0165b19"/>致曤為勉強一出又復棄去二年羽州守藤道蘊初創慧林寺<lb
ed="B" n="0165b20"/>延曤涖之元宏元年達官貴人有以見長請者曤復辭二年瑞
<pb ed="B" xml:id="B27.0151.0166a" n="0166a"/><lb
ed="B" n="0166a01"/>光寺又求為弟一代主三年王既復辟召曤入見以介子都督<lb
ed="B" n="0166a02"/>親王之邸更為靈龜山臨川禪院命曤為之長賜以國師之號<lb
ed="B" n="0166a03"/>建武元年秋王妃薨王留曤宮中十餘日罷政而講法因請宣<lb
ed="B" n="0166a04"/>說大戒執弟子之禮彌謹及還強之再入南禪王親率羣臣至<lb
ed="B" n="0166a05"/>山見羣僧入定靜不聞聲次第行食秩然有序王甚嘉之曤每<lb
ed="B" n="0166a06"/>登席提唱音聲閎朗詞意警策王益喜賜田若干畝以飯僧先<lb
ed="B" n="0166a07"/>是近臣有毀斥禪宗者王以問曤曤曰自性三寶何必強生分<lb
ed="B" n="0166a08"/>別王以為然至是益知禪學為貴謗言無自而入已而退處兜<lb
ed="B" n="0166a09"/>率內院而建仁禪寺又欲起之曤笑而不答<g ref="#CB33499">𠪱</g>應二年攝州守<lb
ed="B" n="0166a10"/>革西芳教寺為禪僉謂非曤無以厭眾望遂振錫而往舉揚達<lb
ed="B" n="0166a11"/>摩氏之道聽者改容為建無縫閣以水晶寶塔安置舍利萬顆<lb
ed="B" n="0166a12"/>其中他若奇勝之地多冠以亭榭以憇四方游士規制燦然可<lb
ed="B" n="0166a13"/>觀嘗夢王作沙門相乘寶車往靈龜山已而即世征夷大將軍<lb
ed="B" n="0166a14"/>源公造天龍資聖禪寺以助冥福聘曤住持遂與前夢協阿州<lb
ed="B" n="0166a15"/>守源公新立補陀院曤亦徇其意為之說法即還天龍康永元<lb
ed="B" n="0166a16"/>年春太倉天王親往受戒願為弟子三年建八幡菩薩靈廟於<lb
ed="B" n="0166a17"/>寺側貞和元年王復帥群臣來聽法敷宣之際有二星降於庭<lb
ed="B" n="0166a18"/>光如白日賜以金襴紫衣二年春令弟子志元補其處退歸雲<lb
ed="B" n="0166a19"/>居庵冬復召之入宮加以正覺之號觀應元年春兩宮國母請<lb
ed="B" n="0166a20"/>曤於仙洞受五戒二年春曤謂左右曰天龍宮室幸皆就緒唯
<pb ed="B" xml:id="B27.0151.0166b" n="0166b"/><lb
ed="B" n="0166b01"/>僧堂猶闕當力為之及堂成可容七百人廷議重曤名德復強<lb
ed="B" n="0166b02"/>入天龍為行百丈清規聲振朝野王復加以心宗普濟之號且<lb
ed="B" n="0166b03"/>遺之手書略曰道振三朝名飛四海主天龍席再轉法輪乘佛<lb
ed="B" n="0166b04"/>祖權數摧魔壘人以為榮曤年已高又復引退兜率內院九月<lb
ed="B" n="0166b05"/>朔召門弟子曰吾世壽七十又七僧臘亦六十矣旦夕將西歸<lb
ed="B" n="0166b06"/>凡有所疑可商討焉於是集座下者如雲曤隨機開示皆充然<lb
ed="B" n="0166b07"/>有得而退越七日示疾兩宮游臨問起居曤為陳攝心正因精<lb
ed="B" n="0166b08"/>神不少衰作偈別大將軍源公復書辭世頌一首至晦日鳴鼓<lb
ed="B" n="0166b09"/>集眾翛然而逝塔於內院之後所度弟子萬有五千餘人其嗣<lb
ed="B" n="0166b10"/>法者天龍則志元妙葩建長則慈永南禪則通徹周澤曤儀觀<lb
ed="B" n="0166b11"/>高朗慧學淵深舉揚正教如密雲廣布甘雨頻澍凡具生性者<lb
ed="B" n="0166b12"/>隨其根器小大皆獲成就上自國王宰臣下至士庶莫不頂禮<lb
ed="B" n="0166b13"/>敬信如見七佛出世香華供養唯恐或後夫佛法之流於日本<lb
ed="B" n="0166b14"/>者台衡秘密為最盛禪宗雖僅有之將寥寥中絕矣千光院榮<lb
ed="B" n="0166b15"/>西禪師以黃龍九世孫握佛祖正印唱最上一乘飇馳霆鍧逢<lb
ed="B" n="0166b16"/>者膽落達摩氏之道藉以中興其示寂之時且曰吾滅後五十<lb
ed="B" n="0166b17"/>年禪宗當大興今印原承天目之正傳見道分明契悟精深則<lb
ed="B" n="0166b18"/>其懸記之言已有可徵而智曤又以高峰之胤上纂無學元公<lb
ed="B" n="0166b19"/>以繼佛鑑範之傳禪學勃興若合符節斯亦驗矣然而自天目<lb
ed="B" n="0166b20"/>泝而上之至楊岐十有二世楊岐黃龍則同宗慈明者也其道
<pb ed="B" xml:id="B27.0151.0167a" n="0167a"/><lb
ed="B" n="0167a01"/>固同矣道同則凡嗣其學者先後奮發殆有不言而喻者乎明<lb
ed="B" n="0167a02"/>金華宋濂既為印原銘其塔又於明洪武八年秋七月因日本<lb
ed="B" n="0167a03"/>使臣之請奉勅撰智曤碑文俱見鑾坡別集</p>
</div>