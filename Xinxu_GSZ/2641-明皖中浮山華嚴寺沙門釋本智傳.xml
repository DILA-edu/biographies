<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">

<lb ed="B" n=""/><anchor n="B.27.0151"/>
                    <head>明皖中浮山華嚴寺沙門釋本智傳</head>
                <p xml:id="pB27p0400a1001">釋本智字慧光姓李氏曲靜人也先世居金陵後徙滇南生而
<lb ed="B" n="0400a11"/>倜儻敻然自遠隱有出塵之志曲城之陽有朗目山智父白齋
<lb ed="B" n="0400a12"/>出家居此智年十二住依之遂薙髮為驅烏後行腳遇黃道月
<lb ed="B" n="0400a13"/>舍人與語相得為更其號曰朗目白齋以華嚴為業智多所熏
<lb ed="B" n="0400a14"/>發即從事焉年十九受具白齋將寂智請益乃瞿然曰是惡知
<lb ed="B" n="0400a15"/>不旦暮為人壻也因發憤决志操方北遊中原遍歷名山足跡
<lb ed="B" n="0400a16"/>半天下南北法門若伏牛之大方印宗南嶽之無盡廬山之大
<lb ed="B" n="0400a17"/>安薊門之遍融月心皆一時教禪師匠咸及其門經爐冶鉗鎚
<lb ed="B" n="0400a18"/>故若宗若教得其指歸但於參究<anchor xml:id="beg_1bb" type="cb-app"/>己<anchor xml:id="end_1bb"/>躬恐未悟徹乃立禪一十
<lb ed="B" n="0400a19"/>二年始得心光透露由是機辯自在發跡北遊過六安劉公為
<lb ed="B" n="0400a20"/>新中峯華嚴蘭若居之未幾去白下給諫宇湻鍾公頗研內典
<pb ed="B" xml:id="B27.0151.0400b" n="0400b"/>
<lb ed="B" n="0400b01"/>然多才傲物素少沙門無攖其鋒者一日至天界問主者曰善
<lb ed="B" n="0400b02"/>世法門可有禪者否主者推智出見便爾請問天界寺還在心
<lb ed="B" n="0400b03"/>內心外智曰寺且置借問爾以何者當作心給諫默然智曰莫
<lb ed="B" n="0400b04"/>道天界即三千諸佛只在山僧拂子頭上鍾良久作禮退然心
<lb ed="B" n="0400b05"/>服始知法門有人陶公允宜官比部時即與莫逆及左遷廬州
<lb ed="B" n="0400b06"/>別駕署篆六安創鏡心精舍以待未暇及也皖之東九十里曰
<lb ed="B" n="0400b07"/>浮山昔遠師與歐陽公說法處有華嚴道場古剎為一闡提所
<lb ed="B" n="0400b08"/>破廢吳太史觀我每慨之欲興而未能也智自淝水飄然一錫
<lb ed="B" n="0400b09"/>而來吳太史一見與語相印契再拜而啟曰浮度固為九帶宗
<lb ed="B" n="0400b10"/>乘近為古亭演化地華嚴道塲即重竪剎竿也今為有力者負
<lb ed="B" n="0400b11"/>之以趨其如茲山何古亭為滇南人師豈其後身適來胡不理
<lb ed="B" n="0400b12"/>前願耶智聞而愕然曰予少時每對古亭肉身瞻戀無已抑聞
<lb ed="B" n="0400b13"/>開法浮度不知即此山也因思華嚴乃出家本始皆若宿契遂
<lb ed="B" n="0400b14"/>欣然許之於是禱於護法神遂戞然而去太史猶未知所向也
<lb ed="B" n="0400b15"/>智至淮陰沁水劉中丞東星建節於淮夙慕方外友邂逅於龍
<lb ed="B" n="0400b16"/>興寺覩其機警喜愜素心乃館之公舍暇與語間及浮度因緣
<lb ed="B" n="0400b17"/>劉公忻然曰此彈指之力耳即檄下郡邑令一行闡提懾伏盡
<lb ed="B" n="0400b18"/>歸侵地百五十年之廢墜一言而興之豈非願力耶寺既復乃
<lb ed="B" n="0400b19"/>北入京師會神廟為慈聖皇太后敕頒印施大藏尊經智乃奉
<lb ed="B" n="0400b20"/>璽書持大藏歸浮山始戊<anchor xml:id="beg_1bc" type="cb-app"/>戌<anchor xml:id="end_1bc"/>訖壬寅五年之間而浮山華嚴寺
<pb ed="B" xml:id="B27.0151.0401a" n="0401a"/>
<lb ed="B" n="0401a01"/>巍然如從地湧出寶光瑞色照耀人寰非有夙因孰能致此叢
<lb ed="B" n="0401a02"/>林就緒即付其徒聞劉公薨感其誼好走沁水弔焉瀋王為佛
<lb ed="B" n="0401a03"/>法金湯聞智入國欲致一見乃語使者曰久嚮賢王深心外護
<lb ed="B" n="0401a04"/>法門若以世法相見則不敢辱王之明德使者覆王曰願聞法
<lb ed="B" n="0401a05"/>要詰朝王坐中殿延之入智長揖問王曰喜哉世主富有國土
<lb ed="B" n="0401a06"/>貴無等倫作何勝因感斯妙果王曰從三寶修來智曰若然因
<lb ed="B" n="0401a07"/>何見僧不禮生大我慢王悚然下座請入存心殿爇香成禮請
<lb ed="B" n="0401a08"/>問法要因言華嚴梵行品云身語意業佛法僧寶俱非梵行畢
<lb ed="B" n="0401a09"/>竟何者是梵行智曰一切俱非處正是清淨梵行王聞之喜遂
<lb ed="B" n="0401a10"/>執弟子禮所供種種獨受一紫伽黎及水晶念珠留鎮浮度山
<lb ed="B" n="0401a11"/>門王亦竟為華嚴檀越乙<anchor xml:id="beg_1bd" type="cb-app"/>巳<anchor xml:id="end_1bd"/>冬慈聖聖母周三百六十甲子建
<lb ed="B" n="0401a12"/>法會於都南之廣慈懿旨請講楞嚴未及二軸忽告眾曰生死
<lb ed="B" n="0401a13"/>去來皆目眚所見耳吾行矣華藏莊嚴吾所圖也今歸矣踞座
<lb ed="B" n="0401a14"/>端然而逝時萬曆乙<anchor xml:id="beg_1be" type="cb-app"/>巳<anchor xml:id="end_1be"/>十二月二十四日也訃聞聖母悼恤賜
<lb ed="B" n="0401a15"/>金造塔返靈骨於浮度妙高峰之南麓從其志也吳太史觀我
<lb ed="B" n="0401a16"/>為之銘有云古座歸路為來路遠錄宗乘入教來皆實錄也</p>
</div>