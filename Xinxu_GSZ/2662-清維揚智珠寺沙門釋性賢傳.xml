<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清維揚智珠寺沙門釋性賢傳</head>
                <p xml:id="pB27p0422b1301">釋性賢字德增姓嵇氏安東人也遠祖中散世為名族父祥生
<lb ed="B" n="0422b14"/>有隱德母孫氏夢慶雲入懷遂覺有身產時異香滿室三日不
<lb ed="B" n="0422b15"/>乳舉家怪之禱佛福佑俄而就哺稍長不茹辛羶兒童嘻戲輒
<lb ed="B" n="0422b16"/>拜偶像慧根夙具有志出塵父母奇之不拂其意年十一於廟
<lb ed="B" n="0422b17"/>灣祇園寺禮子敏為師寺故以瑜伽教徇世俗請吹螺唱唄日
<lb ed="B" n="0422b18"/>紛如也賢廁其間鬱鬱不得慨然曰吾聞如來救世明心見性
<lb ed="B" n="0422b19"/>顧如是耶吾其行矣年二十一始詣寶華受具足戒於文海一
<lb ed="B" n="0422b20"/>見器之令侍瓶巾左右服勤薰心砭骨數易寒暑欲徧參知識
<pb ed="B" xml:id="B27.0151.0423a" n="0423a"/>
<lb ed="B" n="0423a01"/>乃造虎邱謁洞明慧悟超凡勇往精詣洞徹宗旨雍正十二年
<lb ed="B" n="0423a02"/>憲廟特召文海入都立壇演戒賢從襄事恩賜絳衣臨壇作證
<lb ed="B" n="0423a03"/>期畢圓明園引見奉命內庭參禪賞賚優渥高宗御極拜勅還
<lb ed="B" n="0423a04"/>山復至寶華時維揚有吉祥院者地臨河濱窪隘嚻塵為游氓
<lb ed="B" n="0423a05"/>逼處日就荒廢郡有檀護汪交戴南翁輩請賢住錫至再至三
<lb ed="B" n="0423a06"/>
                    <g ref="#CB33480">㪟</g>勸無已乃慨然自任敗壁頹垣榛莽塞路賢至為之掃除經
<lb ed="B" n="0423a07"/>紀殿閣寮廡依次修建基址式廓曾不數載遂成巨剎乾隆十
<lb ed="B" n="0423a08"/>六年辛未聖駕南巡率眾迎候蒙賜智珠寺額天章璀璨炳曜
<lb ed="B" n="0423a09"/>日星復承恩眷頒賜內帑梵宇巍峩益臻鉅麗於是創造戒壇
<lb ed="B" n="0423a10"/>並構精藍五處增擴齋田四百餘畝資給稟戒禪眾食指數千
<lb ed="B" n="0423a11"/>寂然無譁賢言貌伉朗風骨森峻而居心和易接物以誠引導
<lb ed="B" n="0423a12"/>後進有教無類人多愛而敬之依依不忍捨去其自律甚嚴恬
<lb ed="B" n="0423a13"/>然澹退而眾心嚮慕不言而信今為智珠鼻祖云</p>
</div>