<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>清昆明妙湛寺沙門釋讀徹傳<note place="inline">一雨　水月</note>
                    </head>
                <p xml:id="pB27p0461a1801">釋讀徹字蒼雪初字見曉姓趙氏雲南呈貢人生性敏捷慧悟
<lb ed="B" n="0461a19"/>天成童年隨父捨身昆明妙湛復游雞足為寂光水月侍者講
<lb ed="B" n="0461a20"/>誦之餘研窮義諦文詞泉湧辯者莫當年二十五發志行脚一
<pb ed="B" xml:id="B27.0151.0461b" n="0461b"/>
<lb ed="B" n="0461b01"/>笠飄然徧覽名勝遂達吳門嗣法一雨會明季喪亂天下多故
<lb ed="B" n="0461b02"/>不遑寧處徹獨晏然更啟法會欲以慈祥化彼殺機及居中峰
<lb ed="B" n="0461b03"/>繼主講席道風鬱鬯聲聞南北復興支公道場海內宗之又以
<lb ed="B" n="0461b04"/>禪暇與眉叟玄宰牧齋梅村請公往復酬唱詩名藉甚生平著
<lb ed="B" n="0461b05"/>述頗富筆蹟尤珍晚歲講楞嚴於寶華山手編未終踞坐而逝
<lb ed="B" n="0461b06"/>書有遺誡十章詞曰無端講席應寶華老病人扶上小車南國
<lb ed="B" n="0461b07"/>遠鐘蕭帝寺東陽古井誌公家蒼茫不盡江邊葦狼藉空餘臺
<lb ed="B" n="0461b08"/>畔花一自雲光登說後獨憐沽酒送煙霞南朝帝業幾經衰碧
<lb ed="B" n="0461b09"/>眼無人辨劫灰山抱玉泉荒寺在峯標金地大僧來鍼鋒一撥
<lb ed="B" n="0461b10"/>山河轉棗葉重移殿閣開衣盋相仍誰繼武法筵龍象見宏才
<lb ed="B" n="0461b11"/>閉門莫怪老山僧打睡從來接上乘十日庖羹咽未下千人講
<lb ed="B" n="0461b12"/>席病猶登鼓將風力聲難轉散入烟霞氣不勝如是我聞知未
<lb ed="B" n="0461b13"/>及奉行倍受已先膺最初方便請開經末後圓通擇性靈我自
<lb ed="B" n="0461b14"/>無心聊為說誰人有耳不能聽蘸乾海墨收佳句縮小江山入
<lb ed="B" n="0461b15"/>淨瓶珍重莫教蓮社冷天涯諸子各飄零到岸乘風實快哉親
<lb ed="B" n="0461b16"/>迎遺像幾還回香花夾道羣情肅旛蓋摩空宿雨開人化雙虹
<lb ed="B" n="0461b17"/>天上去泉飛百道樹頭來儼然未散靈山會想望荊溪入五臺
<lb ed="B" n="0461b18"/>慶喜慣啼拋止葉飲光解笑示拈花而今哭笑俱非是何啻宗
<lb ed="B" n="0461b19"/>乘辯正邪試問此槌曾白否可憐雙眼果青耶剎竿倒却門前
<lb ed="B" n="0461b20"/>久大廈將傾賴木义囊蟲漉水細微事粒米同餐展盋巾雞足
<pb ed="B" xml:id="B27.0151.0462a" n="0462a"/>
<lb ed="B" n="0462a01"/>傳衣猶在定鵝頭開戒徧分身鄉音莫辨難兄弟老景無多惜
<lb ed="B" n="0462a02"/>主賓博取大千憑手掌陶家游戲轉雙輪多聞誤墮示兒曹作
<lb ed="B" n="0462a03"/>飯蒸砂事枉勞欲漏未除習漏重愛根不斷命根牢無心淫女
<lb ed="B" n="0462a04"/>能成佛又手屠兒早放刀道眼滄桑何足問雲霄萬里一鴻毛
<lb ed="B" n="0462a05"/>晝長無暑夜無蚊帷幔虛牽擲扇巾好與時人談笑語任留知
<lb ed="B" n="0462a06"/>已訴辛勤難辭鎩羽投林鳥強作無心出岫雲一自金經讀破
<lb ed="B" n="0462a07"/>久奈何洩漏盡東君毛端五色障開經勞久狂花淨眼停刁斗
<lb ed="B" n="0462a08"/>更聲催歷歷明量煙火散熒熒交光攝入川源影網相盤回樓
<lb ed="B" n="0462a09"/>閣形何物無情頭解點也須說與眾山聽又中峯喜逢白公夜
<lb ed="B" n="0462a10"/>集法公方丈云久別幾於消息斷重逢猶記道途間兩山相憶
<lb ed="B" n="0462a11"/>秋同老一夜剛隨雨到山故舊何人堪共<g ref="#CB12594">䛡</g>林巒有主蹔投閒
<lb ed="B" n="0462a12"/>亂流落葉聲兼下聽盡寒巖水抱關又法公招遊狼山登大觀
<lb ed="B" n="0462a13"/>樓云海上危樓壯大觀煙波無盡此凭欄江南一水橫衣帶天
<lb ed="B" n="0462a14"/>外三山落彈丸潮色不來風勢緊客心欲渡浪聲寒高明勝會
<lb ed="B" n="0462a15"/>知何日回首斜陽幾度看又解制送恆生還山云滿堂瓢笠忽
<lb ed="B" n="0462a16"/>天涯雲水茫茫去路賒同坐那知君是客送行飜覺我無家九
<lb ed="B" n="0462a17"/>秋露冷芙蓉色一夜風吹蘆荻花最是不堪回首處夕陽江影
<lb ed="B" n="0462a18"/>片帆斜又鐵橋云自墮黃塵每慨然故鄉卿相我無緣眼前見
<lb ed="B" n="0462a19"/>畫思雞足夢裏尋家渡鐵蓮苗庶尚潛諸葛洞儒臣不去小西
<lb ed="B" n="0462a20"/>天料應難得今生見先過此橋五十年又送唐大來還滇云小
<pb ed="B" xml:id="B27.0151.0462b" n="0462b"/>
<lb ed="B" n="0462b01"/>艇難禁五兩風雞山有路幾時通殷勤為我傳鄉信結箇茅團
<lb ed="B" n="0462b02"/>在雪中送元白之燕云一帶燕山色常時入夢間平生未到處
<lb ed="B" n="0462b03"/>今日逢君還客路無時盡秋心不自閒塞鴻牽別思早已出江
<lb ed="B" n="0462b04"/>關挂瓢云抱<anchor xml:id="beg_20d" type="cb-app"/>
                    <g ref="#CB07535">𦡀</g>
                    <anchor xml:id="end_20d"/>向空坐偶然同許由一瓢還似累何物更須留
<lb ed="B" n="0462b05"/>澗響懸孤影風翻入夜秋幾時從空出猶見在枝頭送朗癯入
<lb ed="B" n="0462b06"/>匡山云獨向匡廬去安禪弟幾重九江黃葉寺五老白雲峯落
<lb ed="B" n="0462b07"/>日眠蒼兕飛泉挂玉龍到時應為我致意虎溪松別吳中諸子
<lb ed="B" n="0462b08"/>云相看了無意臨歧還黯然回看吳苑樹獨上秣陵船春老還
<lb ed="B" n="0462b09"/>山路江昏欲雨天白鷗頗怪我聚散綠波前其所著書有法華
<lb ed="B" n="0462b10"/>珠髻并同麗府木公參補華巖海印懺儀四十二卷在藏聞所
<lb ed="B" n="0462b11"/>傳詩文散佚頗多有南來堂集刊入雲南叢書中王漁洋評當
<lb ed="B" n="0462b12"/>代釋子詩以蒼雪為第一卒葬中峯牧齊為撰塔銘</p>
</div>