<?xml version='1.0' encoding='utf-8'?>
<div xmlns="http://www.tei-c.org/ns/1.0" type="卷首" xml:id="gsz0003b11introduction"><lb
ed="B" n="0003b11"/><anchor n="B.27.0151.0003b11"/><head>序</head><p><lb
ed="B" n="0003b12"/>嘗稽三寶之名曰佛曰法曰僧佛法之可崇尚無待贅言僧實<lb
ed="B" n="0003b13"/>與鼎足而三其隆重抑又可見蓋僧以弘法為唯一之責任而<lb
ed="B" n="0003b14"/>即為後來親證佛果之人其恢大悲之願而殫普度之誠作斯<lb
ed="B" n="0003b15"/>人之導師為同修之善侶揚宗風於不盡示模範於將來興言<lb
ed="B" n="0003b16"/>及此頂禮恐後已是故搜集闡揚後起之責非古德之私榮乃<lb
ed="B" n="0003b17"/>是非之公理懿夫梁代慧皎倡之於前道宣贊寍如惺諸宿繼<lb
ed="B" n="0003b18"/>之於後使夫窮山苦行面壁深功無礙辯才彌天宏誓悉昭竹<lb
ed="B" n="0003b19"/>帛常炳日星固奇珍有必發之光亦汲古有至修之綆語云相<lb
ed="B" n="0003b20"/>得益彰豈不然哉今燕都法源寺道階上人與諸山長老同抱<lb
ed="B" n="0004a01"/>盛懷思繼前軌輒以纂修之事屬諸社友喻昧庵先生雖撝鳴<lb
ed="B" n="0004a02"/>表度遜讓未遑終以祈嚮所在義難自外乃百方採輯五載精<lb
ed="B" n="0004a03"/>勤甄今陶古門分類別又以如惺所集誼例未周本諸仁山之<lb
ed="B" n="0004a04"/>論略事修改參附其中使宋端拱以來迄清宣統之際千百年<lb
ed="B" n="0004a05"/>中碩德耆宿莫不采錄卓哉斯集洵桑門之大觀禪林之信史<lb
ed="B" n="0004a06"/>矣癸亥秋初編輯斯就於以彰潛德之幽光示後賢以法守伸<lb
ed="B" n="0004a07"/>仁山未盡之志暢諸宿深遠之懷事祗一端實兼四善余於佛<lb
ed="B" n="0004a08"/>學高深有志未逮今喜此編之成又重違昧庵之請聊貢區區<lb
ed="B" n="0004a09"/>為詳顛末匪曰解人亦愚者一得焉耳<lb
ed="B" n="0004a10"/>癸亥孟秋天津嚴修序<lb
ed="B" n="0004a11"/>　　　序<lb
ed="B" n="0004a12"/>夫聖智不言而萬靈俱澈法身無相而眾品斯呈故能總攝羣<lb
ed="B" n="0004a13"/>方玅成至果豈必藉高文以炫世假隱遁而盜名欲證清修轉<lb
ed="B" n="0004a14"/>嫌佞口者乎然而靈山會邈道燄疇傳慧海波深慈航莫濟使<lb
ed="B" n="0004a15"/>無王子之碑何知淨域非有休文之記詎識法王善覺露盤因<lb
ed="B" n="0004a16"/>詞人而不朽同泰墓碣附作者以永留發般若之元音吼天毒<lb
ed="B" n="0004a17"/>鼓掞生花之彩筆梵地蓮池此尋奧誼於六通固在語言之表<lb
ed="B" n="0004a18"/>而究真謕於三藏不離文字之間欲示遺行多憑纂述僧傳之<lb
ed="B" n="0004a19"/>作其能已乎況慧皎刊修於梁代道宣綴輯於唐時自宋迄明<lb
ed="B" n="0004a20"/>間有纘編並楙鬯禪芬永垂高範然攷贊寧所作止於端拱初<lb
ed="B" n="0004b01"/>元如惺所傳又僅教禪數卷若夫建炎而後宣統以前曠有千<lb
ed="B" n="0004b02"/>載閱歷四朝其中英材之士苦行之儔經求身毒說演天台禪<lb
ed="B" n="0004b03"/>振北派律繼南山翊法著辨疑之論安養闢淨讀之門密印神<lb
ed="B" n="0004b04"/>悟心佛形忘興崇福果兼擅眾長若斯之倫代有其選而此作<lb
ed="B" n="0004b05"/>蔑如斯文將缺方之往哲不其恧與燕都法源道階常州清涼<lb
ed="B" n="0004b06"/>靜波寧海普陀印光析津千福蓮舟暨諸山長老名剎碩耆俱<lb
ed="B" n="0004b07"/>懷悲憫共與籌商將續我佛慧命宜開方外史館庶事責有耑<lb
ed="B" n="0004b08"/>程功可冀而衡陽喻昧庵先生耽志丘墳軼情述作猥以囏荒<lb
ed="B" n="0004b09"/>避地遠來應南北高侶之聘萃東西古德之言循舊例於十科<lb
ed="B" n="0004b10"/>輯新名之萬善徵諸志乘案之碑銘或訪輶軒之使或徇老宿<lb
ed="B" n="0004b11"/>之譚鉛槧三易寒暑五周成書六十餘卷得僧千幾百人都五<lb
ed="B" n="0004b12"/>十餘萬言曰續高僧傳四集有聞必擇備法器之瓌奇無美弗<lb
ed="B" n="0004b13"/>收侈禪林之珍貴矧復比類屬詞條文本諸史傳因時致慨筆<lb
ed="B" n="0004b14"/>削擬乎春秋庶幾匡迪來學見賢思齊戒懼後生不肖知恥則<lb
ed="B" n="0004b15"/>是篇之成功用所及非徒燭微闡隱發潛德之幽光抑以指謬<lb
ed="B" n="0004b16"/>摘疵具宗門之痛喝也已至於文辭典正體例精嚴諒為空門<lb
ed="B" n="0004b17"/>之寶無慚大雅之林乃猶自視欿然更求該博未謀梓氏光付<lb
ed="B" n="0004b18"/>印人將欲希法藏之明鑑企哲匠之郢斤志量斯閎聲施彌遠<lb
ed="B" n="0004b19"/>(壽田)誼屬久交結斯雅契略敘所由用塵清慮如有未覽者<lb
ed="B" n="0004b20"/>詳焉<lb
ed="B" n="0005a01"/>癸亥夏六月朔日桂陽夏壽田序<lb
ed="B" n="0005a02"/><lb
ed="B" n="0005a03"/><lb
ed="B" n="0005a04"/><lb
ed="B" n="0005a05"/><lb
ed="B" n="0005a06"/><lb
ed="B" n="0005a07"/><lb
ed="B" n="0005a08"/><lb
ed="B" n="0005a09"/><lb
ed="B" n="0005a10"/><lb
ed="B" n="0005a11"/>　　　述詞<lb
ed="B" n="0005a12"/>昔楊仁山居士取藏中高僧傳分刊之用廣流傳且識之曰梁<lb
ed="B" n="0005a13"/>會稽沙門慧皎撰高僧傳十六卷至天監中而止唐釋道宣續<lb
ed="B" n="0005a14"/>之終於貞觀間凡四十卷曰續高僧傳宋釋贊寧又續之迄於<lb
ed="B" n="0005a15"/>端拱之初凡三十卷曰宋高僧傳至明季沙門如惺輯錄南宋<lb
ed="B" n="0005a16"/>元明大德僅成六卷曰明高僧傳竊以宋明命名未恰蓋宋傳<lb
ed="B" n="0005a17"/>多唐五代人而明傳多宋元人也當易其名曰初集二集三集<lb
ed="B" n="0005a18"/>至於明傳遺漏殊多未臻完善擬博採羣書自北宋以迄於今<lb
ed="B" n="0005a19"/>擇其道行超著者彙為一編名曰四集嗟夫楊子固有志於斯<lb
ed="B" n="0005a20"/>而未之逮也戊午之秋避地北來寓於燕都法源寺時<lb
ed="B" n="0005b01"/>道階長老久懷悲願欲繼往修屢舉相屬然自揆懤昧罔鬯弘<lb
ed="B" n="0005b02"/>旨不敢輕許但為修輯寺志數月以來志稿初就復申前請辭<lb
ed="B" n="0005b03"/>不獲已乃從事搜討舊編徵求遺簡窮年矻矻忽焉五稔潦艸<lb
ed="B" n="0005b04"/>命觚大致麤就祇以明傳六卷分合為難躊躇再四商之同學<lb
ed="B" n="0005b05"/>僉謂仁山之言無以易也於是取其精詳汰其重複自北宋以<lb
ed="B" n="0005b06"/>至清季都六十六卷名曰續高僧傳四集仍楊議也至於分科<lb
ed="B" n="0005b07"/>別目雖參新誼實率舊章幾經咨度就正有道若夫追尋源派<lb
ed="B" n="0005b08"/>判析宗門詣有兼通唯其獨至猶慮異方僻處囿於見聞採訪<lb
ed="B" n="0005b09"/>未徧滋愧尤深輒復檢字排印先塵<lb
ed="B" n="0005b10"/>清覽者所冀當代<lb
ed="B" n="0005b11"/>高賢名藍<lb
ed="B" n="0005b12"/>耆德董而正之匡其未備翹首雲天企之久矣<lb
ed="B" n="0005b13"/>癸亥夏四月朔日衡陽喻謙謹述<lb
ed="B" n="0005b14"/><lb
ed="B" n="0005b15"/><lb
ed="B" n="0005b16"/><lb
ed="B" n="0005b17"/><lb
ed="B" n="0005b18"/><lb
ed="B" n="0005b19"/><lb
ed="B" n="0005b20"/><lb
ed="B" n="0006a01"/><lb
ed="B" n="0006a02"/><lb
ed="B" n="0006a03"/><lb
ed="B" n="0006a04"/><lb
ed="B" n="0006a05"/><lb
ed="B" n="0006a06"/><lb
ed="B" n="0006a07"/><lb
ed="B" n="0006a08"/><lb
ed="B" n="0006a09"/><lb
ed="B" n="0006a10"/><lb
ed="B" n="0006a11"/>　　　啟<lb
ed="B" n="0006a12"/>夫道不虛傳非言何述事無專美克紹斯彰是以玄奘西征貝<lb
ed="B" n="0006a13"/>經顯出達摩東渡象教流行秉德至化之儔激揚清風之士叩<lb
ed="B" n="0006a14"/>玄機而應響曾玅解以成文並光充四表譽專九州像可絢乎<lb
ed="B" n="0006a15"/>金碧蹟宜著乎竹帛由是慧皎纂修於梁武道宣綴敘於唐宗<lb
ed="B" n="0006a16"/>贊寧則增庥宋代如惺則集會明時莫不窮討遺篇網羅舊史<lb
ed="B" n="0006a17"/>攷覈務其翔實刊削汰其緐蕪遂得累續前編式是往則芳躅<lb
ed="B" n="0006a18"/>宛然欽高山之仰止逝者如斯歎流景之不回然自明迄今歲<lb
ed="B" n="0006a19"/>曆彌永事踐兩朝年踰三百此間桑門英耆輩出翼教扶運代<lb
ed="B" n="0006a20"/>有其人而眾家記錄未能綜博致使隱德高風颯然終古矧時<lb
ed="B" n="0006b01"/>機多變法會陵夷凡夫隳清修之行俗子騖浮薄之名茲德莫<lb
ed="B" n="0006b02"/>崇儳焉是懼蓋徽音久息誰立正覺之程懿範不留曷興高尚<lb
ed="B" n="0006b03"/>之志用敢鳩聚同參纘承墜緒重開新續高僧傳館於北京法<lb
ed="B" n="0006b04"/>源寺幸當代尊宿叢席導師並顧斯文咸深贊勗爰集名流潛<lb
ed="B" n="0006b05"/>心搜採但見聞所囿過訪為勞是宜分面徵求別途湊集或案<lb
ed="B" n="0006b06"/>碑銘或據行狀或因志乘所載鐙譜所傳孤文片紙有可<lb
ed="B" n="0006b07"/>紀者罔弗擇取考其同異雔其有亡用宏四帙之編不外十科<lb
ed="B" n="0006b08"/>之例雖梁唐分篇互有出入宋明兩集微形詳略求之實際大<lb
ed="B" n="0006b09"/>旨不殊謹為條例附識於后凡我禪林大德護法檀越善心居<lb
ed="B" n="0006b10"/>士慧業文學煒諸彤琯貽我新聞憑此郵筩竚望來簡<lb
ed="B" n="0006b11"/>　譯經篇第一<lb
ed="B" n="0006b12"/>　　西竺遺經尚未盡出有能譯得未刊之典殘編賸義尤當寶貴<lb
ed="B" n="0006b13"/>　義解篇第二(唐曰解義)<lb
ed="B" n="0006b14"/>　　尋文見義豁然悟解或釋經訓或撰語錄說理精深方當此選<lb
ed="B" n="0006b15"/>　習禪篇第三<lb
ed="B" n="0006b16"/>　　清修枯坐萬念俱兦幽山窮巖古佛所宅閉關深造方足當之<lb
ed="B" n="0006b17"/>　明律篇第四<lb
ed="B" n="0006b18"/>　　精嚴戒德說法警眾勘破虛妄著有律訓者均入此科<lb
ed="B" n="0006b19"/>　護法篇第五(梁無此目唐宋曾收)<lb
ed="B" n="0006b20"/>　　外道相賊功深捍衛議論縱橫辯者莫當或以身殉尤為難能<lb
ed="B" n="0007a01"/>　靈感篇第六(梁曰神異唐宋均曰感通)<lb
ed="B" n="0007a02"/>　　至誠所積感而遂通理有自然世俗罕測事必可驗道無或爽<lb
ed="B" n="0007a03"/>　遺身篇第七(梁曰忘身唐宋改比)<lb
ed="B" n="0007a04"/>　　捐軀見志明道相期捨此穢濁迴我金剛心無疾忿方足稱此<lb
ed="B" n="0007a05"/>　淨讀篇第八(梁有誦經又有經師唐宋改為誦讀今併入此科以淨為歸)<lb
ed="B" n="0007a06"/>　　誦經諷佛是曰淨修功果圓時西土非遙念念自持庶證真如<lb
ed="B" n="0007a07"/>　興福篇第九<lb
ed="B" n="0007a08"/>　　名勝古剎歲久荒落苦志重修或啟蘭若獨自剏搆厥功尤偉<lb
ed="B" n="0007a09"/>　雜識篇第十(梁曰唱導唐曰雜科宋曰雜科聲德)<lb
ed="B" n="0007a10"/>　　聲音文字足顯佛法自古以來不廢此科戒德無愆不愧斯選</p>
</div>
