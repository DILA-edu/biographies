<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福" xml:id="gsz0380b15shiXianShi">
<lb ed="B" n="0380b15"/><anchor n="B.27.0151.0380b15"/><head>明崇恩演福寺沙門<persName key="A011692">釋顯示</persName>傳</head>
<lb ed="B" n="0380b16"/><p xml:id="pB27p0380b1601"><persName key="A011692">釋顯示</persName>，字<persName key="A011692">瞽庵</persName>，姓盧氏，寧海人也。母<persName key="A043684">金氏</persName>夢寶陁大士，見五色
<lb ed="B" n="0380b17"/>雲中，覺而有娠。及生男，幼而凝靜，不好嬉逐。稍長，神氣灑然，有
<lb ed="B" n="0380b18"/>出塵之思。<ref type="date" target="#j22043202204674">二十一</ref>投會稽悟本院為沙彌，<persName key="A020258">一山元</persName>為之脫白。<persName key="A020258">一
<lb ed="B" n="0380b19"/>山</persName>度弟子四人，取《醍醐經》開示悟入為之名曰<persName key="A011692">顯示</persName>。<date from-iso="+1328-02-20" key="j22061522206505" to-iso="+1329-02-07">元天曆初</date>
<lb ed="B" n="0380b20"/>受比邱大戒，即踰濤江而西，欲講天台教觀。時<persName key="A008000">天岸濟</persName>方主萬<pb ed="B" xml:id="B27.0151.0381a" n="0381a"/>
<lb ed="B" n="0381a01"/>壽圓覺寺，<persName key="A011692">顯示</persName>往事焉。久之，<persName key="A008000">濟</persName>見其天機峻利，一日千里之勢，
<lb ed="B" n="0381a02"/>乃曰：「子盍從吾師游乎？他日大顯南嶽一宗，吾於子有望矣。」<persName key="A008000">濟</persName>
<lb ed="B" n="0381a03"/>之師即<persName key="A000640">佛海</persName>也。<persName key="A000640">佛海</persName>倡道於上天竺靈感觀音教寺，來受經者
<lb ed="B" n="0381a04"/>雲蒸海湧，<persName key="A011692">顯示</persName>襍多士中，晝夜研摩三觀十乘之旨，察其密微，
<lb ed="B" n="0381a05"/>至於蠶絲牛毛。設有疑難，進而質諸<persName key="A000640">佛海</persName>。退與四方俊彥，縱橫
<lb ed="B" n="0381a06"/>切磋，不至於洞達弗止。精積日久，大小乘部，文義字句，瞭於心
<lb ed="B" n="0381a07"/>胸。有叩之者，辯口如水東注，不見所窮。朋類推服，恒以為不可
<lb ed="B" n="0381a08"/>及。<persName key="A000640">佛海</persName>器之，命為司賓。及<persName key="A000640">佛海</persName>退居南天竺，<persName key="A043685">虎巖頤</persName>來紹其後，
<lb ed="B" n="0381a09"/>升掌懺摩。而<persName key="A043686">賢叟思</persName>又延居首座，鍊徒牧眾，不異常時。<date from-iso="+1345-02-11" key="j22123532212706" to-iso="+1346-01-30">至正五
<lb ed="B" n="0381a10"/>年</date>始出世隆壽教寺。田畝侵蝕，董而理之；殿宇頺壞，葺而新之。
<lb ed="B" n="0381a11"/>如是者，十有二載，雖蕞爾蘭若，聲望日增。遷雷峯顯嚴教寺，破
<lb ed="B" n="0381a12"/>屋殘僧，觸目皆淒涼之境。<persName key="A011692">顯示</persName>既至，學侶漸集，復其舊規，蔚為
<lb ed="B" n="0381a13"/>勝地，人以為難。越六年，江浙省丞力聘主崇恩演福教寺。寺當
<lb ed="B" n="0381a14"/>兵燹之餘，鞠為荒墟。<persName key="A011692">顯示</persName>為創丈室五楹，以納負笈之士。遇有
<lb ed="B" n="0381a15"/>咨問，悉竭平昔所蘊，亹亹而語之。至於南屏、霅川之同異，尤嚴
<lb ed="B" n="0381a16"/>於斷制，歷引諸家經疏，辯證無遺。或惜其過勞，笑謝曰：「桑門為
<lb ed="B" n="0381a17"/>法忘軀，義所應爾。子以為勞乎！」會元季喪亂，兵禍日亟，飄然東
<lb ed="B" n="0381a18"/>邁向悟本樵山棲焉。屏絕人事，顓志於西方淨土之學，終日繫
<lb ed="B" n="0381a19"/>念，未嘗少忘，屢感瑞應。明室初興，定鼎金陵，草創伊始，佛教復
<lb ed="B" n="0381a20"/>隆。<date from-iso="+1371-01-25" key="j22218322222215" to-iso="+1372-02-12">洪武四年</date>出游虎林，未幾順寂於太平興國傳法教寺。神思<pb ed="B" xml:id="B27.0151.0381b" n="0381b"/>
<lb ed="B" n="0381b01"/>不亂，如返故廬。再踰年，其弟子<persName key="A043687">知曉</persName>圅靈骨歸藏受經祖塔之
<lb ed="B" n="0381b02"/>側。<persName key="A011692">顯示</persName>古貌頎躬，寡於言笑，以清儉自持，一榻二十年，蕭然如
<lb ed="B" n="0381b03"/>在逆旅。當時齒臘相亞，職業相若，而據席名山，自<persName key="A011692">顯示</persName>視之澹
<lb ed="B" n="0381b04"/>然如，無所繫念。其出世為人，皆迫於羣情，不得已而起。性不樂
<lb ed="B" n="0381b05"/>時俗藻麗章句，凡有述作，一本山家諸師之論，人謂能衍<persName key="A000640">佛海</persName>
<lb ed="B" n="0381b06"/>之道。傳之方來，動靜出處，綽有可觀，誠不誣也。<persName key="A007271">宋文憲濂</persName>為摭
<lb ed="B" n="0381b07"/>其遺行而銘諸塔，具《芝園後集》。</p>
    <linkGrp>
        <link targets="#0380b16 #0380b17"/>
        <ptr target="#A011692" type="person"/>
        <ptr target="#A043684" type="person"/>
    </linkGrp>
    <linkGrp>
        <link targets="#0380b18 #0380b18"/>
        <ptr target="#A011692" type="person"/>
        <ptr target="#A020258" type="person"/>
        <ptr target="#j22043202204674" type="time"/>
    </linkGrp>
    <linkGrp>
        <link targets="#0380b20 #0381a01"/>
        <ptr target="#A011692" type="person"/>
        <ptr target="#A008000" type="person"/>
        <ptr target="#j22061522206505" type="time"/>
    </linkGrp>
    <linkGrp>
        <link targets="#0381a02 #0381a03"/>
        <ptr target="#A000640" type="person"/>
        <ptr target="#A008000" type="person"/>
    </linkGrp>
    <linkGrp>
        <link targets="#0381a03 #0381a05"/>
        <ptr target="#A000640" type="person"/>
        <ptr target="#A011692" type="person"/>
    </linkGrp>
    <linkGrp>
        <link targets="#0381a08 #0381a09"/>
        <ptr target="#A043685" type="person"/>
        <ptr target="#A011692" type="person"/>
    </linkGrp>
    <linkGrp>
        <link targets="#0381a09 #0381a09"/>
        <ptr target="#A043686" type="person"/>
        <ptr target="#A011692" type="person"/>
    </linkGrp>
    <linkGrp>
        <link targets="#0381b01 #0381b01"/>
        <ptr target="#A043687" type="person"/>
        <ptr target="#A011692" type="person"/>
    </linkGrp>
    <linkGrp>
        <link targets="#0381b06 #0381b07"/>
        <ptr target="#A043687" type="person"/>
        <ptr target="#A007271" type="person"/>
    </linkGrp>
</div>