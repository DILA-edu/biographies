<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感" xml:id="gsz0286a04shiJueCheng">
<lb ed="B" n="0286a04"/><anchor n="B.27.0151.0286a04"/><head>明襄陽承恩禪寺沙門<persName key="A043601">釋覺成</persName>傳</head>
<lb ed="B" n="0286a05"/><p xml:id="pB27p0286a0501"><persName key="A043601">釋覺成</persName>，襄陽僧也。少懷幽隱，決志棄俗，超然高蹈，寄跡桑門。泛
<lb ed="B" n="0286a06"/>讀經論，玅解天成。發語驚人，若有神悟。每執事辨理，刊斷禍福，
<lb ed="B" n="0286a07"/>矚於機先，事後按之，莫不符驗。然獨處茅茨，蕭條物外，不輕許
<lb ed="B" n="0286a08"/>諾。湘藩仰其風徽，更番迎迓，底於荊郡。又復偕至京師，<persName key="A043601">覺成</persName>請
<lb ed="B" n="0286a09"/>別，止上方山，敷坐講說。平易可親，雖玄機密運，晦匿自深，而弘
<lb ed="B" n="0286a10"/>旨提挈，宣譚曲盡。由是海內聞風，四部雲集，萬指堵環。已而言
<lb ed="B" n="0286a11"/>返舊里，興復承恩寺。更於別墅自造壽塔，中有藏石，不令人知。
<lb ed="B" n="0286a12"/>後無疾化去，門人即就其塔瘞焉！後三十年襄王薨，卜壤於此，
<lb ed="B" n="0286a13"/>欲毀其塔為兆域。舉鍤發土，掘起一碑，視其文曰：「地本襄王地，
<lb ed="B" n="0286a14"/>住我三十年；襄王來葬此，移吾向東邊。」觀者驚異，歎為神僧。於
<lb ed="B" n="0286a15"/>是依遷靈骨，奠址東方，更造新塔，規制嚴廓，勝於舊矣！事載《襄
<lb ed="B" n="0286a16"/>陽縣志》。</p>
</div>