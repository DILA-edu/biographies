<?xml version='1.0' encoding='utf-8'?>
<div xmlns="http://www.tei-c.org/ns/1.0" type="護法">

<lb ed="B" n=""/><anchor n="B.27.0151"/>
                    <head>明燕都普濟寺沙門釋自成傳<persName type="secondary">覺湻　本在</persName>
                    </head>
                <p xml:id="pB27p0268b1401">釋自成字寶藏姓劉氏德人也幼習鑪工在鉗鎚間即知以念
<lb ed="B" n="0268b15"/>佛從事父早喪事母以孝年三十有出世志從歷下鐘樓寺潭
<lb ed="B" n="0268b16"/>師薙染即立禪習止觀門成將行腳盧母老無以為養乃以具
<lb ed="B" n="0268b17"/>稱其母荷擔之遠遊四方每乞食奉母於樹下菽水為歡不減
<lb ed="B" n="0268b18"/>鼎俎後至燕都往來西山百花中峪棲遲數載相狎已久人多
<lb ed="B" n="0268b19"/>重之其養日益贍然一瓢之外無餘糝以此終母天年母卒以
<lb ed="B" n="0268b20"/>荼毗法葬之眾為建窣堵波以表其孝義土人稱之至今成既
<pb ed="B" xml:id="B27.0151.0269a" n="0269a"/>
<lb ed="B" n="0269a01"/>葬母專志清修乃結庵於大峪岳家坡傅中貴欽其高行請主
<lb ed="B" n="0269a02"/>都城普安寺未幾白衣張居士造普濟庵於阜城闉外四里園
<lb ed="B" n="0269a03"/>以待水雲延成居之會大虜犯京師都城三面受敵率多奔潰
<lb ed="B" n="0269a04"/>唯西郭一面將合圍虜酋引數千騎馳至庵前酋趣入庵眾擁
<lb ed="B" n="0269a05"/>其後成望見之頹然憨笑曰毋動我物毋折我木毋毀我屋時
<lb ed="B" n="0269a06"/>在八月秋果方熟柿燦如火羅列階前虜爭取之成曰此不可
<lb ed="B" n="0269a07"/>食酋以為誑強食之甚苦澀成乃奪其柿更進以蘋梨虜噉而
<lb ed="B" n="0269a08"/>甘之驩呼以為不欺<anchor xml:id="beg_128" type="cb-app"/>己<anchor xml:id="end_128"/>因誡眾曰有人於此毋妄殺也為下令
<lb ed="B" n="0269a09"/>旗而去俄而一虜逐王氏子入庵奔潛佛座下虜窺得之刃將
<lb ed="B" n="0269a10"/>及肩成以手挈虜奪刀擲地其人竟賴以免居頃之虜亦稍引
<lb ed="B" n="0269a11"/>去然成每以一身當眾虜指麾譚笑間所全活者無算云事在
<lb ed="B" n="0269a12"/>嘉靖庚戎秋也餘杭韶善士者感神示兆為成供養傾心歸依
<lb ed="B" n="0269a13"/>建彌勒庵以延成成居常清潔不事蓄藏衲衣敝帚一缽無餘
<lb ed="B" n="0269a14"/>苟得施捨復傾囊以濟貧人若遇乏絕更不乞請唯以坯堵門
<lb ed="B" n="0269a15"/>面壁忍餓而坐久之有知者饋以米麥食盡則堵如故習焉安
<lb ed="B" n="0269a16"/>之率以為常後修暜安寺乃復歸院弟子日益進有覺湻者執
<lb ed="B" n="0269a17"/>業甚勤成更多方苦之祁寒溽暑陸沈賤役百不一可無人識
<lb ed="B" n="0269a18"/>其意者及將終顧謂眾曰吾之有湻猶樹之有幹至若枝葉繁
<lb ed="B" n="0269a19"/>茂扶疏而庇蔭者多矣汝知之乎未幾無疾而化時嘉靖三十
<lb ed="B" n="0269a20"/>九年二月朔日也壽八十有九僧臘五十有奇成滅後湻大興
<pb ed="B" xml:id="B27.0151.0269b" n="0269b"/>
<lb ed="B" n="0269b01"/>普安寺神宗改元時聖母建慈壽寺使湻主之成再傳弟子本
<lb ed="B" n="0269b02"/>在繼其席以疾告退慈聖太后為築別院曰慈恩以休老焉其
<lb ed="B" n="0269b03"/>枝葉緐<!-- 同「繁」 -->茂一如成言</p>
</div>