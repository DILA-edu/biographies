<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">

<lb ed="B" n=""/><anchor n="B.27.0151"/>
                    <head>明天台上雲峰證道寺沙門釋祖鐙傳</head>
                <p xml:id="pB27p0382b0101">釋祖鐙字無盡姓王氏四明人也父好謙嘗寫華嚴經五色舍
<lb ed="B" n="0382b02"/>利見於筆端父方驚歎曰般若之驗一至於斯耶時鐙年尚幼
<lb ed="B" n="0382b03"/>聞言興感及至成童即求出家依郡中天寧良偉習經咒尋事
<lb ed="B" n="0382b04"/>東白明得度復受具戒於開元奎已而日溪泳來代明說法命
<lb ed="B" n="0382b05"/>掌綱維司藏鑰日溪躋座鐙即問曰生死事大無常迅速乞賜
<lb ed="B" n="0382b06"/>指示日溪曰十二時中密密參究忽然觸著<anchor xml:id="beg_19c" type="cb-app"/>卻<anchor xml:id="end_19c"/>來再問鐙抗聲
<lb ed="B" n="0382b07"/>曰無常迅速生死事大語未終日溪便喝鐙遽禮拜日溪曰見
<lb ed="B" n="0382b08"/>何道理便爾作禮鐙曰開口即錯日溪頷之服勤數載出參名
<lb ed="B" n="0382b09"/>德以驗所證時中峰本在天目方山瑤居淨慈無見覩住華頂
<lb ed="B" n="0382b10"/>斗巖芳主景星證往來辯詰多所印鐙因念既欲得道當澄慮
<lb ed="B" n="0382b11"/>息影蹈晦幽林及遇上雲卓錫其中遂至終身蓋天台上雲峰
<lb ed="B" n="0382b12"/>在州城西南十餘里重厓疊巘如雲旓翠蕤盪摩於空濛而靈
<lb ed="B" n="0382b13"/>巖龍湫吐納光景尤號勝絕五季時東甌大士永安來居之疏
<lb ed="B" n="0382b14"/>釋經論達百餘卷依者日眾闢為鉅剎錢忠懿王賜額曰證道
<lb ed="B" n="0382b15"/>三百年間游罹災禍焚毀殆盡唯存斷礎於斜照荒煙中元延
<lb ed="B" n="0382b16"/>祐甲寅鐙始至此周覽故址衋焉傷之因縛草為庵宴坐其間
<lb ed="B" n="0382b17"/>虎狼蛇豕交跡戶外鐙一念攝伏猛毒馴化各不相害日與其
<lb ed="B" n="0382b18"/>徒修苦行以自給冬一裘夏一葛朝夕飯一盂影不出山者踰
<lb ed="B" n="0382b19"/>五十載人多慕之以勤勞修持為第一義荊棘之區變為寶坊
<lb ed="B" n="0382b20"/>金碧交暉上矗天際諸禪林環列其下上雲之境遂為之冠有
<pb ed="B" xml:id="B27.0151.0383a" n="0383a"/>
<lb ed="B" n="0383a01"/>以土田為布施者則辤之曰先佛以乞食為事吾焉用此為南
<lb ed="B" n="0383a02"/>堂名重一時作長偈寄之稱其行業不讓大士然天性尤孝迎
<lb ed="B" n="0383a03"/>母終養山中或疑非沙門所行鐙曰世尊尚升忉利天為母說
<lb ed="B" n="0383a04"/>經我何人斯敢忘所自明洪武<anchor xml:id="beg_19d" type="cb-app"/>己<anchor xml:id="end_19d"/>酉春正月忽示微疾召弟子
<lb ed="B" n="0383a05"/>普饒繼其席二月八日復作書別所契道侶夜將半顧左右曰
<lb ed="B" n="0383a06"/>天向明乎對曰未也因舉古德坐疾有問者云還有不病者乎
<lb ed="B" n="0383a07"/>古德云有又問何物是不病者古德云阿爺阿爺良久乃曰如
<lb ed="B" n="0383a08"/>此以為病者得乎眾皆無言鐙曰色身無常早求證悟時至吾
<lb ed="B" n="0383a09"/>將去矣侍者執紙乞偈乃書曰生滅與去來本是如來藏桚到
<lb ed="B" n="0383a10"/>五須彌廓然無背向投筆端坐而逝壽七十八臘五十七火化
<lb ed="B" n="0383a11"/>舍利無算塔於峰左隆恩道原為之狀徵宋文憲濂銘其塔文
<lb ed="B" n="0383a12"/>具鑾坡前集</p>
</div>