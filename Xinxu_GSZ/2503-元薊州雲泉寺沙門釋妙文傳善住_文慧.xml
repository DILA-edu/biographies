<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>元薊州雲泉寺沙門釋妙文傳<persName type="secondary">善住　文慧</persName>
                    </head>
                <p xml:id="pB27p0322b1501">釋妙文姓孫氏蔚人也年方九齡捨身佛寺既冠始抵燕京依<lb
ed="B" n="0322b16"/>大德明公學圓頓之道後居薊之雲泉寺操行精勤力崇儉樸<lb
ed="B" n="0322b17"/>廩有餘粟歲荒以賑饑民薊人德之累主講席大宏方等高唱<lb
ed="B" n="0322b18"/>圓宗晚年退居逸老專修念佛三昧元延祐六年示疾令弟子<lb
ed="B" n="0322b19"/>諷佛名遽起趺坐聲息泊然年八十三又善住字雲屋姑蘇人<lb
ed="B" n="0322b20"/>掩關一室六時念佛病久不易終時異香滿室著有安養傳谷
<pb ed="B" xml:id="B27.0151.0323a" n="0323a"/><lb
ed="B" n="0323a01"/>響集行世文慧者嘉禾青龍寺僧也善作詩已而專志淨業至<lb
ed="B" n="0323a02"/>老益勵一日示疾聞空中有聲云中品生遂逝</p>
</div>