<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">

<lb ed="B" n=""/><anchor n="B.27.0151"/>
                    <head>清毘陵永寧寺沙門釋學潛傳</head>
                <p xml:id="pB27p0248a0401">釋學潛字靈躍平湖人也幼習章句資稟穎悟獨於貝葉上乘
<lb ed="B" n="0248a05"/>一覽弗遺深嗜篤好若有寂根每譚禪理時參妙解年十九祝
<lb ed="B" n="0248a06"/>髮於姑蘇真諦寺因受具焉操行嚴密寒暑無間<g ref="#CB33352">󸉈</g>覽名山尋
<lb ed="B" n="0248a07"/>求佛祖證度之地餐風味道披雪傳空徹悟本來歸於自在遂
<lb ed="B" n="0248a08"/>於獅林得法開永寧律宗焉毘陵舊有興寧律寺創自李唐宋
<lb ed="B" n="0248a09"/>元而後疊遭兵燹敗堵數椽傾圯將盡前人勝蹟蕩然無餘潛
<lb ed="B" n="0248a10"/>遊笠過此惻然閔之宏願振興思纘前業昕夕劬勤持守律法
<lb ed="B" n="0248a11"/>潔修精進遠邇翕然僧眾歸依規模式擴高甍廣座堂殿鼎新
<lb ed="B" n="0248a12"/>巍樓重宇上薄霄漢就其下作波羅提木乂之壇圍以文石甃
<lb ed="B" n="0248a13"/>以古甎閎敞瑰麗卓然大觀為常郡諸蘭若所未有始於康熙
<lb ed="B" n="0248a14"/>庚寅迄於乾隆<anchor xml:id="beg_10c" type="cb-app"/>己<anchor xml:id="end_10c"/>未經營締構三十餘年未嘗稍懈故能興廢
<lb ed="B" n="0248a15"/>柘荒追隆往哲乾隆十二年戊辰潛年八十有二設龕召眾講
<lb ed="B" n="0248a16"/>法說偈欣然入龕跏坐而寂</p>
</div>