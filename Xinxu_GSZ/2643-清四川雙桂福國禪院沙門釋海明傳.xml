<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清四川雙桂福國禪院沙門釋海明傳</head>
                <p xml:id="pB27p0411a0301">釋海明字破山人稱曰萬峰老人姓蹇氏世居渝城後徙大竹
<lb ed="B" n="0411a04"/>遂為大竹人生含聰睿質挺奇標識者謂其狀類黃檗年十九
<lb ed="B" n="0411a05"/>祝髮於大持庵以融光尊宿為師偶聽慧然法師講楞嚴經至
<lb ed="B" n="0411a06"/>一切眾生皆由不知常住真心性淨明體用諸妄想此想不真
<lb ed="B" n="0411a07"/>故有輪轉終日疑悶乃讀古人語錄頌古無可入處遂孤身出
<lb ed="B" n="0411a08"/>蜀見數耆宿莫能取決俄棲楚之破頭山經行萬丈懸崖自誓
<lb ed="B" n="0411a09"/>刻期取證限以七日日盡晌午忽見銀色世界一平如掌信步
<lb ed="B" n="0411a10"/>舉足不覺墜岩左足已傷尚不自知胸中塊磊渙爾解釋但叫
<lb ed="B" n="0411a11"/>屈屈自此出山南行見憨山博山雙髻雪橋諸宿微有啟悟再
<lb ed="B" n="0411a12"/>謁湛然頓圓大戒聞天童密雲悟赴金粟徑往造請機語契合
<lb ed="B" n="0411a13"/>竟付以源流一紙信金一緘祗受而返息止苕溪崇禎<anchor xml:id="beg_1c9" type="cb-app"/>己<anchor xml:id="end_1c9"/>
                    <anchor xml:id="beg_1ca" type="cb-app"/>巳<anchor xml:id="end_1ca"/>冬
<lb ed="B" n="0411a14"/>嘉禾紳耆嚮其道風請主東塔遐邇學者歸之如雲壬申春張
<lb ed="B" n="0411a15"/>金吾振宇馮銓部伯井皆蜀人請明還蜀闡化鄉里而明亦動
<lb ed="B" n="0411a16"/>峨鷲瓦屋之思辤密西邁卓錫萬峰古剎既而中慶佛恩白兔
<lb ed="B" n="0411a17"/>已振威音鳳山棲靈祥符無際並撒布衣感紳薦之歸依受藩
<lb ed="B" n="0411a18"/>王之隆養二十年間九坐道場譚梁生司業所云花開攜李果
<lb ed="B" n="0411a19"/>熟蠶叢者信不虛也明季甲申之變刀兵橫起殺人盈野有李
<lb ed="B" n="0411a20"/>將軍立陽者殘忍尤甚人呼李鷂子嘗請明至營中明思導以
<pb ed="B" xml:id="B27.0151.0411b" n="0411b"/>
<lb ed="B" n="0411b01"/>慈念化其殺機陽遂強之食肉明曰公不嗜殺人僧何惜一口
<lb ed="B" n="0411b02"/>陽曰弟子不殺人願師常肉食然每於暴怒之下多所全活時
<lb ed="B" n="0411b03"/>以曹山酒誌公鴿比之尤有足多者清順治癸<anchor xml:id="beg_1cb" type="cb-app"/>巳<anchor xml:id="end_1cb"/>蜀難漸平乃
<lb ed="B" n="0411b04"/>回梁山依金城寨去寨半里有舊紳別墅尚餘老桂二株葺而
<lb ed="B" n="0411b05"/>居之顏其堂雙桂院曰福國未幾四眾歸之遂成叢林山門佛
<lb ed="B" n="0411b06"/>殿一時聿新康熙甲辰總制李凱既定巫山道通川楚以母喪
<lb ed="B" n="0411b07"/>故再使延請明不得已杖錫巴渝盤桓九旬相得甚歡及其別
<lb ed="B" n="0411b08"/>也李公亨之牢醴明喟然嘆曰昔遇惡魔而踰閑今逢善友而
<lb ed="B" n="0411b09"/>昭戒從茲不近酒肉矣遂辤而歸丙午春年已七十餘道俗稱
<lb ed="B" n="0411b10"/>慶來者萬指方祝無量無何示疾垣化時康熙五年三月十日
<lb ed="B" n="0411b11"/>也壽七十四臘五十九塔于梁山艮龍山麓別眾偈云初開劫
<lb ed="B" n="0411b12"/>運九開爐七十年來志不渝每見駒隙難度尾常聞老蚌易生
<lb ed="B" n="0411b13"/>珠得法弟子八十餘人可謂英靈並集已而或疑其濫不知明
<lb ed="B" n="0411b14"/>際鼎革狂禪滿地過於峻拒恐將折而趨邪故以傳法為衛法
<lb ed="B" n="0411b15"/>也明著述最富其傳者破山語錄山居詩雙桂草諸集幾盈尺
<lb ed="B" n="0411b16"/>已付梓云</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>