<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清潤州焦山寺沙門釋覺源傳<persName type="secondary">灝融緣</persName>
                    </head>
                <p xml:id="pB27p0349b1301">釋覺源字性海姓張氏定遠人幼穎異九歲五經具成誦弱冠
<lb ed="B" n="0349b14"/>入縣學文名藉甚顧無心仕進每作出世想因親老未能遽捨
<lb ed="B" n="0349b15"/>為取妻生一子居常究心內典閱華嚴法華諸經多有契悟無
<lb ed="B" n="0349b16"/>何父母相繼逝始決志出家依金陵耆闍寺克靜祝髮禮封崇
<lb ed="B" n="0349b17"/>皓清受具足戒時年已四十矣自以學道遲暮樂行苦行堅持
<lb ed="B" n="0349b18"/>戒律口不妄語不非時食手不觸金銀寶物身不著獸毛蠶絲
<lb ed="B" n="0349b19"/>四者尤為今時所難嘗於閱藏行二時頭陀徧參知識聞焦山
<lb ed="B" n="0349b20"/>借庵禪師為洞下名德因往參叩機緣契合遂承印記復住山
<pb ed="B" xml:id="B27.0151.0350a" n="0350a"/>
<lb ed="B" n="0350a01"/>中藏蓋深入教海而於華嚴奧旨獨有會心乃自別其號曰一
<lb ed="B" n="0350a02"/>真法界以志慶幸由是覃精華嚴手披不暇數百過乃至背誦
<lb ed="B" n="0350a03"/>不遺一字嘗為四眾講演大義抉幽剔微聽者豁然重訂普門
<lb ed="B" n="0350a04"/>觀懺儀晝夜六時行法脇不著席十數年居心質直其正見知
<lb ed="B" n="0350a05"/>如永明雲棲以淨土為歸宿日誦彌陀名號十萬聲每禮懺畢
<lb ed="B" n="0350a06"/>必回向淨土從學弟子數十人皆一時之雋多主席名山而源
<lb ed="B" n="0350a07"/>乃虛懷若谷願居學地有雲棲風嘗南遊天臺四明西謁九華
<lb ed="B" n="0350a08"/>過舒州禮三祖塔登妙高峯所至道俗敬禮請求開示源隨機
<lb ed="B" n="0350a09"/>利導莫不得其益以去以是皈信者眾雖未曾主席一方而恒
<lb ed="B" n="0350a10"/>為諸方留止主人必為設普明觀壇場四事供養無闕其道德
<lb ed="B" n="0350a11"/>感人深矣晚年石谷成禪師延居高旻屏絕諸緣一意安養舊
<lb ed="B" n="0350a12"/>患足瘡至是增劇而六時禮拜無少間復於普明懺後加禮彌
<lb ed="B" n="0350a13"/>陀四十八願禮已即持名號不絕從學伺便請益更無他語唯
<lb ed="B" n="0350a14"/>以西方淨業諄諄勸勉而已源一生精力注於木叉淨業二事
<lb ed="B" n="0350a15"/>既以自為即以為人又理勝辤達令人一歷耳根頓獲解脫嘗
<lb ed="B" n="0350a16"/>輔戒焦山或問自性清淨名為戒體今師精究律部敢問和尚
<lb ed="B" n="0350a17"/>是戒耶阿闍黎是戒耶白四羯磨是戒耶源答曰和尚非戒然
<lb ed="B" n="0350a18"/>非和尚亦不得自性淨戒闍黎非戒然非闍黎亦不得自性淨
<lb ed="B" n="0350a19"/>戒羯磨非戒然非羯磨亦不得自性淨戒譬如玉在石中必玉
<lb ed="B" n="0350a20"/>人雕琢而後成金在鑛中必金師煆煉而後淨佛性在煩惱中
<pb ed="B" xml:id="B27.0151.0350b" n="0350b"/>
<lb ed="B" n="0350b01"/>必淨戒遮止而後見一時以為名言武昌陳熙願傾必皈依信
<lb ed="B" n="0350b02"/>仰尤篤將歸乞其指示手書天悟淨土詩一首有句云普賢獨
<lb ed="B" n="0350b03"/>發願何事再相疑且言欲了生死不外禪淨二門然而豎出難
<lb ed="B" n="0350b04"/>而橫超易則今時修行切要唯在淨土一門耳石谷禪師嘗有
<lb ed="B" n="0350b05"/>禪淨百偈之刻源為之敘略云參禪時法法歸禪念佛時法法
<lb ed="B" n="0350b06"/>歸佛所以普門云生滅既滅寂滅現前勢至云總攝六根淨念
<lb ed="B" n="0350b07"/>相繼是知參禪要全身放下不放下則六根動被遮蔽念佛要
<lb ed="B" n="0350b08"/>念念提起不提起則種現乘間而出以念佛之心參禪則參禪
<lb ed="B" n="0350b09"/>即歸淨土以參禪之心念佛則念佛即是深禪其發明禪淨分
<lb ed="B" n="0350b10"/>合之義徹了無餘嘉興精嚴灝融緣禪師雖禪門宗匠亦持木
<lb ed="B" n="0350b11"/>叉而修淨業者與源為同參契友謂源以念佛為往生正因以
<lb ed="B" n="0350b12"/>持戒為決定往生正因以讀誦大乘解弟一義為往生上品正
<lb ed="B" n="0350b13"/>因總成就一往生因緣其言諒哉源之居蓃灣十餘載道俗欽
<lb ed="B" n="0350b14"/>慕奉為規法嘉慶二十四年八月二十六日示寂世壽六十有
<lb ed="B" n="0350b15"/>九是年夏即辤歸焦山石谷堅留不可歸逾月而示微疾自知
<lb ed="B" n="0350b16"/>期至晨起索浴浴畢端坐念佛安然化去荼毘時瑞雲盤空有
<lb ed="B" n="0350b17"/>光成五色從火際直透虛空獲舍利子三瑩淨如玉塔於潤州
<lb ed="B" n="0350b18"/>八公山其徒供其舍利於山寺書藏樓所著有普明觀法一卷
<lb ed="B" n="0350b19"/>宗鏡目錄二卷畢竟毘尼二卷出世上上禪一卷反約集一卷
<lb ed="B" n="0350b20"/>淨土詩百首寂後借庵搜其遺稿刻為拾遺集一卷</p>
</div>