<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>明新安黃山擲缽菴沙門釋廣寄傳<persName type="secondary">寶相　墨浪　大守　毒鼓</persName>
                    </head>
                <p xml:id="pB27p0333a1301">釋廣寄字寓安姓余氏開化人也生而聰慧年幼失恃父聽無<lb
ed="B" n="0333a14"/>為法公言舍令出家父故石工攜與工作主人食以魚胾不受<lb
ed="B" n="0333a15"/>曰爺已許出家豈可復食此父不覺淚下及為沙彌好學多能<lb
ed="B" n="0333a16"/>博雅游藝往來於休婺之間一時士大夫無不器重樂與為忘<lb
ed="B" n="0333a17"/>年交居嘗歎曰人生駒過隙耳泛泛若此何以出家為年二十<lb
ed="B" n="0333a18"/>四始決志參訪屢行為親知羈留不果乃宵遁單瓢隻杖徑造<lb
ed="B" n="0333a19"/>雲棲大師見而器之為授具戒開示念佛法門曰念佛無他專<lb
ed="B" n="0333a20"/>在一心不亂寄服膺久之迺司維那居恒刻意精修單持一念
<pb ed="B" xml:id="B27.0151.0333b" n="0333b"/><lb
ed="B" n="0333b01"/>謹束三業嚴整威儀調和內外眾心悅懌雲棲一日臨眾曰梵<lb
ed="B" n="0333b02"/>語維那此云悅眾若寄維那可謂稱職矣由是眾咸推重居斯<lb
ed="B" n="0333b03"/>職也八易寒暑以省師歸故山閉關三年明萬曆庚<anchor xml:id="beg_169" type="cb-app"/>戌<anchor xml:id="end_169"/>入黃山<lb
ed="B" n="0333b04"/>丞相原誅茅藏修精進自策一念不移若忘人世久之一方緇<lb
ed="B" n="0333b05"/>白歸信者眾圖南汪公為結菴以居之歲逾一紀偶嬰疾竟不<lb
ed="B" n="0333b06"/>言動止如常人莫之知久之疾篤鄉人請醫診視之寄曰生死<lb
ed="B" n="0333b07"/>如客耳當行即行又何為乎服劣藥唯安然端坐如不有身一<lb
ed="B" n="0333b08"/>日召弟子曰吾行矣末後一事汝等識之言訖跏趺而逝天啟<lb
ed="B" n="0333b09"/>元年辛酉二月二日也初弟子不意其遽化未理龕室乃置坐<lb
ed="B" n="0333b10"/>於几上且恐形變急積薪荼毘值天大雪不能行事如是七日<lb
ed="B" n="0333b11"/>遠近緇素聞而破雪奔弔見寄顏色如生喜容可掬唇紅不改<lb
ed="B" n="0333b12"/>手柔如緜咸曰此生人安忍火固止乃借佛龕收<anchor xml:id="beg_16a" type="cb-app"/>斂<anchor xml:id="end_16a"/>供於丈室<lb
ed="B" n="0333b13"/>雪乃止弟子相謂曰此豈末後一事耶於是亦不敢火經夏秋<lb
ed="B" n="0333b14"/>炎熱形氣不變明年壬<anchor xml:id="beg_16b" type="cb-app"/>戌<anchor xml:id="end_16b"/>三月弟子大守走匡山具白其事於<lb
ed="B" n="0333b15"/>憨山清且請為銘清聞而歎曰吾沙門之行貴真修實證不在<lb
ed="B" n="0333b16"/>衒名聞立門庭為得也且謂寄於生死神往形留化臭腐為神<lb
ed="B" n="0333b17"/>奇非戒定熏修精心融貫豈能然乎即佛祖之金剛不壞常住<lb
ed="B" n="0333b18"/>不朽亦由是而致此可證寄之道行精能矣弟子寶相一心念<lb
ed="B" n="0333b19"/>佛以餘力助寄開闢叢林數十年往來諸檀越家托缽持金四<lb
ed="B" n="0333b20"/>眾信仰因果不昧時山豪嘯聚山中稱為念佛和尚相戒勿犯
<pb ed="B" xml:id="B27.0151.0334a" n="0334a"/><lb
ed="B" n="0334a01"/>遇之禮拜而去又墨浪少從趙宦先學工草篆書後為寄記室<lb
ed="B" n="0334a02"/>結庵白龍潭得念佛三昧每勸人從止觀著力皆為寄所薰染<lb
ed="B" n="0334a03"/>者也又大守字無易婺源張氏子亦得法於寄專事淨業繼主<lb
ed="B" n="0334a04"/>擲缽院多所創作緇規清肅晨昏鐘鼓課誦不間登壇施平等<lb
ed="B" n="0334a05"/>法食尤多格冥之驗順治辛卯坐化毒鼓者常參天台博山諸<lb
ed="B" n="0334a06"/>宿愛蓮化峰奇勝遂棲止焉每夜下浴湯池沿路號佛聲震山<lb
ed="B" n="0334a07"/>谷歸時達旦率以為常高郵故人寂毒鼓往視之炷香後趺坐<lb
ed="B" n="0334a08"/>龕左而瞑</p>
</div>