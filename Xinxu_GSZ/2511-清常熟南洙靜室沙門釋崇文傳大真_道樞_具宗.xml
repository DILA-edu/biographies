<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>清常熟南洙靜室沙門釋崇文傳<note place="inline">大真　道樞　具宗</note>
                    </head>
                <p xml:id="pB27p0337a0601">釋崇文受業雲棲之門住常熟南洙邨靜室因目喪明專心諷
<lb ed="B" n="0337a07"/>佛夜每登座施瑜伽食三年不輟以順治十五年三月望日示
<lb ed="B" n="0337a08"/>寂先夕遣其徒報城中舊友曰明日將西歸可來話別如期集
<lb ed="B" n="0337a09"/>者三十餘人文坐於牀命徒眾誦彌陀經一卷誦畢而瞑室中
<lb ed="B" n="0337a10"/>香氣三日不散大真字新伊武陵周氏子亦從雲棲受具戒後
<lb ed="B" n="0337a11"/>繼紹覺主蓮居著唯識合響建大悲壇修事理二懺年七十一
<lb ed="B" n="0337a12"/>示微疾集居士弟子屬以護持正法更衣趺坐持珠與眾同稱
<lb ed="B" n="0337a13"/>佛號頃之聲息俱寂鼻垂玉筋過尺許踰時頂猶熱云道樞仁
<lb ed="B" n="0337a14"/>和人通天台教篤志靜業不親世緣嘗夢神僧偕登玉屏峯頂
<lb ed="B" n="0337a15"/>順治十三年六月微疾語眾曰吾夜夢神僧趨而來豈昔之登
<lb ed="B" n="0337a16"/>玉屏峯者耶人靜時忽見幡蓋盈空蓮花布地即誦經諷佛安
<lb ed="B" n="0337a17"/>詳而逝顏色不變異香郁然具宗無錫人講天台止觀修念佛
<lb ed="B" n="0337a18"/>三昧誨人不倦順治十六年示疾具湯沐浴著一履誦彌陀經
<lb ed="B" n="0337a19"/>復唱佛書廓落虛靈無往來處二語擲筆而逝</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>