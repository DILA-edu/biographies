<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>明廬山法雲寺沙門釋德清傳<note place="inline">西林　福善　通岸　通烱　超逸</note>
                    </head>
                <p xml:id="pB27p0088b1201">釋德清字澄印晚號憨山姓蔡氏全椒人也父彥高母洪氏夢<lb
ed="B" n="0088b13"/>大士攜童子入門抱之遂娠及誕白胞重裹生性穎異方七歲<lb
ed="B" n="0088b14"/>叔父死陳尸於牀便問死從何處去及見人舉子又問生從何<lb
ed="B" n="0088b15"/>處來若已抱生死去來之疑者九歲能誦普門品才及舞勺辭<lb
ed="B" n="0088b16"/>親入江寧報恩寺依西林染剃內江趙文肅公摩其頂曰兒他<lb
ed="B" n="0088b17"/>日人天師也逾年受法華四月而成誦遂以次講習通貫內外<lb
ed="B" n="0088b18"/>典籍年十九祝髮受戒具於無極聽講華嚴玄譚至十玄門海<lb
ed="B" n="0088b19"/>印森羅常住處悟法界圓融無盡之旨從雲谷結禪於天界寺<lb
ed="B" n="0088b20"/>發憤參究疽發於背禱於伽藍神願誦華嚴十部乞假三月以
<pb ed="B" xml:id="B27.0151.0089a" n="0089a"/><lb
ed="B" n="0089a01"/>畢禪期禱已熟寐晨起而病良已三月之中恍在夢中出行市<lb
ed="B" n="0089a02"/>上儼如禪坐嘉靖丙寅寺燬於火有司以本寺官住頭首執事<lb
ed="B" n="0089a03"/>下司法者十五人寺為皇室造建所費皆出內帑事干重典法<lb
ed="B" n="0089a04"/>當論死僧眾懼逃獨清奔走法庭看點鹽菜饘粥荷擔往來多<lb
ed="B" n="0089a05"/>方調護設法解救竟從末減坐罰囚糧先是西林臨化撫清囑<lb
ed="B" n="0089a06"/>眾曰我身後寺事無大小立我像前聽此兒主張庶幾可保無<lb
ed="B" n="0089a07"/>虞由是一寺僧眾皆服其知人然清與雪浪恩誓志興復相與<lb
ed="B" n="0089a08"/>畜德俟時遠出參方大德壇越庶或旦夕遇之故嘗聽講天界<lb
ed="B" n="0089a09"/>廁溷清除了無人蹟每早起見後院脩潔意主東淨者非常入<lb
ed="B" n="0089a10"/>也訪之一黃面病僧目光射激遂與定參訪之約質明則已行<lb
ed="B" n="0089a11"/>矣清以江南習氣柔暖宜入苦寒之地以自摩厲遂飄然北邁<lb
ed="B" n="0089a12"/>天大雪乞食廣陵市中曰一缽足輕萬鍾矣抵京師妙峰衣褐<lb
ed="B" n="0089a13"/>來訪須髮毿毿如河朔估客望其眸子相視啞然參編融融無<lb
ed="B" n="0089a14"/>語唯張目直視又參笑巖巖問何方來記得來時路否曰一過<lb
ed="B" n="0089a15"/>便休巖曰子卻來處分明遊盤山至千像峰石室見不語僧遂<lb
ed="B" n="0089a16"/>相與樵汲度夏時明萬曆元年癸酉也明年偕妙峰結冬蒲坂<lb
ed="B" n="0089a17"/>閱物不遷論至梵志自幼出家白首而歸鄰人曰昔人猶在耶<lb
ed="B" n="0089a18"/>志曰吾似昔人非昔人也遂豁然省悟頓了旋嵐掩嶽之旨作<lb
ed="B" n="0089a19"/>偈曰死生晝夜水流花謝今日方知鼻孔向下峰一見遽問何<lb
ed="B" n="0089a20"/>所得清曰夜來見河中兩鐵牛相鬬入水去至今絕消息峰曰
<pb ed="B" xml:id="B27.0151.0089b" n="0089b"/><lb
ed="B" n="0089b01"/>且喜有住山錢矣遇牛山法光禪師坐參請益法光發音如天<lb
ed="B" n="0089b02"/>鼓清深契之清遊五臺居北臺之龍門老屋數椽在萬山冰雪<lb
ed="B" n="0089b03"/>中春夏之交流澌衝擊靜中如萬馬馳驟之聲以問妙峰峰舉<lb
ed="B" n="0089b04"/>古人三十年聞水聲不轉意根當證觀音圓通語清然之日尋<lb
ed="B" n="0089b05"/>緣谿橫彴危坐其上初則水聲苑然久之忽然忘身世眾籟闃<lb
ed="B" n="0089b06"/>寂水聲不復聒耳一日粥罷經行忽立定光明如大圓鏡山河<lb
ed="B" n="0089b07"/>大地影見其中既覺身心湛然了不可得因說偈曰瞥然一念<lb
ed="B" n="0089b08"/>狂心歇內外根塵俱洞徹翻身觸破大虛空萬象森羅徒起滅<lb
ed="B" n="0089b09"/>遊雁門兵使胡君請賦詩甫搆思詩句逼湊喉嗌從前記誦見<lb
ed="B" n="0089b10"/>聞一瞬見前渾身是口不能盡吐清默念此法光所謂禪病也<lb
ed="B" n="0089b11"/>唯睡熟可以消之擁衲跏趺一坐五晝夜胡君撼之不動鳴磬<lb
ed="B" n="0089b12"/>數聲乃出定默坐卻觀知出入動息住山行腳皆夢中事其樂<lb
ed="B" n="0089b13"/>無以喻也還山刺血書華嚴經點筆念佛不廢應對口誦手晝<lb
ed="B" n="0089b14"/>歷然分明鄰僧異之眾相詰難已皆讚歎而去嘗夢登彌勒樓<lb
ed="B" n="0089b15"/>閣聞說法曰分別是識無分別是智依識染依智淨染有生死<lb
ed="B" n="0089b16"/>淨無諸佛自此識智之分了然心目清嘗與妙峰登建祈儲道<lb
ed="B" n="0089b17"/>場於五臺光宗既應期而生清遂遠遁東海之牢山慈聖命龍<lb
ed="B" n="0089b18"/>華寺僧瑞菴行求得之遣使再徵不能致賜內帑三千金復固<lb
ed="B" n="0089b19"/>辭使者不敢復命清曰古有矯詔賑饑之事山東歲凶以此廣<lb
ed="B" n="0089b20"/>聖慈於饑民不亦可乎使者持賑籍還報慈聖感歎率闔宮布
<pb ed="B" xml:id="B27.0151.0090a" n="0090a"/><lb
ed="B" n="0090a01"/>金造寺賜額曰海印因詣京謝恩為報恩寺請藏遂奉命齎送<lb
ed="B" n="0090a02"/>寺塔有光照曜累夕迎經之日光如浮橋北度經在光中行也<lb
ed="B" n="0090a03"/>清還以報恩本末具奏曰願日減膳羞百金十年工可舉也慈<lb
ed="B" n="0090a04"/>聖許之而黃冠之難作清住山十三年方便說法東海彌離車<lb
ed="B" n="0090a05"/>地咸向三寶而黃冠以侵占道院飛章誣奏有旨逮赴詔獄先<lb
ed="B" n="0090a06"/>是慈聖崇信佛乘敕使四出中人讒搆動以煩費為言上弗問<lb
ed="B" n="0090a07"/>也而其語頗聞於外庭所司遂欲中清以法因以株連慈聖左<lb
ed="B" n="0090a08"/>右並按前後施捨帑金以數十萬計拷掠備至清一無所言已<lb
ed="B" n="0090a09"/>乃從容仰對曰公等欲誣服易耳獄成將置聖母何地公所按<lb
ed="B" n="0090a10"/>數十萬在縣官錙銖耳主上純孝度不以錙銖故傷聖母心獄<lb
ed="B" n="0090a11"/>成之後懼無以謝聖母公窮竟此獄將安歸乎主者舌吐不能<lb
ed="B" n="0090a12"/>收乃具獄上所列惟賑饑三千金有內庫籍可考慈聖及上皆<lb
ed="B" n="0090a13"/>大喜然猶坐私造寺院遣戍雷州非上意也達觀真可聞之將<lb
ed="B" n="0090a14"/>走都門為之申救遇於江上清曰君命也其可違乎為作逐客<lb
ed="B" n="0090a15"/>說而別清度五嶺入曹溪抵五羊赭衣見粵帥就編伍於雷州<lb
ed="B" n="0090a16"/>歲大疫死者相枕籍率眾掩薶作廣薦法會大雨平地三尺癘<lb
ed="B" n="0090a17"/>氣立解參政周君鼎石率學子來叩擊舉通乎晝夜之道而知<lb
ed="B" n="0090a18"/>發問清曰此聖人示指人要悟不屬生死一着耳周君擊節歎<lb
ed="B" n="0090a19"/>賞粵之文秀馮昌曆輩聞風來歸清搆禪室於壁壘間說法華<lb
ed="B" n="0090a20"/>至寶塔示見娑婆華藏涌見目前開悟者甚眾居粵五年乃克
<pb ed="B" xml:id="B27.0151.0090b" n="0090b"/><lb
ed="B" n="0090b01"/>住錫曹溪歸侵田斥僦舍屠門酒肆蔚為寶坊緇白分集攝折<lb
ed="B" n="0090b02"/>互用大鑒之道勃然中興蓋丙午始遇赦癸丑至衡陽遊南嶽<lb
ed="B" n="0090b03"/>禮八十八祖道影甲寅夏至湖東慈聖上賓詔至慟哭披剃返<lb
ed="B" n="0090b04"/>僧服又二年念達觀法門生死之誼赴葬於雙徑為作荼毗佛<lb
ed="B" n="0090b05"/>事箴吳越禪人之病作擔版歌弔蓮池宏於雲棲發揮其密行<lb
ed="B" n="0090b06"/>以示學者自吳門返廬山結庵五乳峰下效遠公六時刻漏專<lb
ed="B" n="0090b07"/>脩淨業示人偈曰但觀一句彌陀佛念念心中嘗不斷若能念<lb
ed="B" n="0090b08"/>念最分明即與彌陀親見面只想淨土在目前日用頭頭無缺<lb
ed="B" n="0090b09"/>欠佛土全收一句中便是往生異方便只在了了分明時不可<lb
ed="B" n="0090b10"/>更起差別見居四年復往曹溪以天啟三年癸亥十月十一日<lb
ed="B" n="0090b11"/>妙峰登也清示寂曹溪水忽涸百鳥哀鳴夜有光燭天三日入<lb
ed="B" n="0090b12"/>龕面色如生鬚髮皆長鼻端微汗手足如綿世壽七十八僧臘<lb
ed="B" n="0090b13"/>五十九所著有楞伽筆記華嚴綱要楞嚴懸鏡法華擊節楞嚴<lb
ed="B" n="0090b14"/>法華通義起信唯識解及觀老莊影響論道德經解大學中庸<lb
ed="B" n="0090b15"/>直指春秋左氏心法夢遊集各若干卷行於世清身體魁梧氣<lb
ed="B" n="0090b16"/>宇軒朗所至及物利生如日暄雨潤加被而人不知山東再饑<lb
ed="B" n="0090b17"/>清盡發其囷親泛舟至遼東運糴以賑旁山之民咸免捐瘠稅<lb
ed="B" n="0090b18"/>使與粵帥有隙嗾使市民以白艚作難群噪圍帥府清緩頰諭<lb
ed="B" n="0090b19"/>稅使解圍不動聲色會城以寧珠船千艘罷採不歸剽掠海上<lb
ed="B" n="0090b20"/>而開礦之役繹騷尤甚採使謁曹溪清以佛法攝受徐為言開
<pb ed="B" xml:id="B27.0151.0091a" n="0091a"/><lb
ed="B" n="0091a01"/>採利害由是珠船罷採不入海而礦額令有司歲解制府戴公<lb
ed="B" n="0091a02"/>遺書謝曰吾今乃知佛祖慈悲之廣大也嘗言居北臺時大雪<lb
ed="B" n="0091a03"/>高於屋昏夜可鑑毛髮堅坐待盡身心瑩然遲明塔院僧穴雪<lb
ed="B" n="0091a04"/>以入相攜行雪洞中里許乃出當詔獄拷治時忽入禪定榜箠<lb
ed="B" n="0091a05"/>
                    <anchor xml:id="beg_33" type="cb-app"/>刺<anchor xml:id="end_33"/>爇若陷木石逾年在雷陽聞侍者趣呼逮繫毒楚卒發幾無<lb
ed="B" n="0091a06"/>完膚此楞伽筆記所由作也前後得度弟子甚眾從之於獄職<lb
ed="B" n="0091a07"/>納橐饘者福善也始終依於粵者善與通烱超逸通岸也歸肉<lb
ed="B" n="0091a08"/>身於五乳留爪髮於曹溪為之塔銘者弟子皖舒吳應賓常熟<lb
ed="B" n="0091a09"/>錢謙益也為之傳與碑記者會稽陸夢龍也為述靈龕還曹溪<lb
ed="B" n="0091a10"/>供奉始末者劉起相也俱詳夢遊集</p>
</div>