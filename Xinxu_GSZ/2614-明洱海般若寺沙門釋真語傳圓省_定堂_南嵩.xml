<TEI xmlns="http://www.tei-c.org/ns/1.0" type="興福">
    <teiHeader>
        <fileDesc>
            <titleStmt>
                <title>明洱海般若寺沙門釋真語傳圓省_定堂_南嵩 (From CBETA edition of 新續高僧傳 卷 053）</title>
                <author>喻謙 Yu Qian</author>
                <respStmt>
                    <resp>Markup</resp>
                    <name>張伯雍 Chang Po-Yung</name>
                </respStmt>
                <principal>馬德偉 Marcus Bingenheimer</principal>
            </titleStmt>
            <publicationStmt>
                <p>For use in the Chinese Buddhist SNA project. Markup designed for extracting relationship data.</p>
            </publicationStmt>
            <sourceDesc>
                <p>Biographies extracted from the CBETA edition of the 新續高僧傳 (taken from Collection "B" (補續續大藏經）Vol.27 Text 151)</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>
                    <head>明洱海般若寺沙門釋真語傳<note place="inline">圓省　定堂　南嵩</note>
                    </head>
                </head>
                <p xml:id="pB27p0395a0701">釋真語字默庵姓李氏賓川人也生有善性幼喜事佛明嘉靖
<lb ed="B" n="0395a08"/>癸丑禮師正宗薙髮剏止止庵真語初不識字及授經論禮誦
<lb ed="B" n="0395a09"/>華嚴日夜不輟七易寒暑慧性頓開口誦心惟便通玅義後李
<lb ed="B" n="0395a10"/>中溪請弘法崇聖寺遂躋講席化道既廣歸來日眾因於白崖
<lb ed="B" n="0395a11"/>建徧照寺又於洱海創般若寺萬松庵以處徒侶著有觀世音
<lb ed="B" n="0395a12"/>經註行世萬曆十七年慈聖太后遺妙峯齎藏供雞足山賜真
<lb ed="B" n="0395a13"/>語紫衣坐化時壽七十五塔於萬松深處同時有圓省者甘州
<lb ed="B" n="0395a14"/>人年十六出家初棲伏牛山後歷五臺峩眉嘉靖間來滇至雞
<lb ed="B" n="0395a15"/>足睹華首幽勝思建寺憇止亦與李中溪相值機<anchor xml:id="beg_1b5" type="cb-app"/>緣<anchor xml:id="end_1b5"/>契合遂為
<lb ed="B" n="0395a16"/>興築今放光寺是也圓省居山三十餘年德馨遠鬯時神宗頒
<lb ed="B" n="0395a17"/>藏賜敕供奉又定堂名本帖或作本銕尋甸楊氏子嘉靖時禮
<lb ed="B" n="0395a18"/>秀嵩山白齋得度參萬法歸一旨有省篤實精進遊學三十餘
<lb ed="B" n="0395a19"/>載始歸曲靖將至之夕按察使唐豫夢感神僧及見本銕謂為
<lb ed="B" n="0395a20"/>再來人重修東山梵剎居之又於清水塘建勸善樓後憇雞足
<pb ed="B" xml:id="B27.0151.0395b" n="0395b"/>
<lb ed="B" n="0395b01"/>金龍潭十八年屢見龍爪出沒椒樹生光故創庵名椒花後更
<lb ed="B" n="0395b02"/>額曰寂光寺化日書偈窅然解去南嵩者不知何許人依印光
<lb ed="B" n="0395b03"/>出家習杜多行雞足檀花箐素為盜藪嵩獨坐結茅路旁晝夜
<lb ed="B" n="0395b04"/>經行三十餘年盜多感化勉為善人近鄉檀越欲為建寺嵩拈
<lb ed="B" n="0395b05"/>香祝曰若此地當興神示靈異須臾金光照徹林埜皆黃久之
<lb ed="B" n="0395b06"/>始散因建金華庵復於庵東石洞中禮佛十三年由是大聖翔
<lb ed="B" n="0395b07"/>龍等九剎相繼剏立皆感金華之異遐邇信仰故法會日興道
<lb ed="B" n="0395b08"/>侶雲從將寂之日命門人具饌邀諸二眾沐浴盆中趺而化超
<lb ed="B" n="0395b09"/>然來去眾皆嗟歎荼毘時人皆覺有異香云</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
            </div>
        </body>
    </text>
</TEI>