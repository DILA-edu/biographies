<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">

<lb ed="B" n=""/><anchor n="B.27.0151"/>
                    <head>明杭州靈隱寺沙門釋輔良傳</head>
                <p xml:id="pB27p0376b1601">釋輔良字用貞號介庵姓范氏吳人也為文正十世孫父伯和
<lb ed="B" n="0376b17"/>母鄭氏秉性慈祥素懷善願及誕良聰悟夙發玅意天成見浮
<lb ed="B" n="0376b18"/>圖書躍然朗誦若所故習有相者見之謂其父母曰是子骨格
<lb ed="B" n="0376b19"/>清聳非世間法可縛若使之學佛必能弘大宗乘父母方鍾愛
<lb ed="B" n="0376b20"/>未之信也里故多蘭若良稍長日與羣童遨遊其間徘徊愛慕
<pb ed="B" xml:id="B27.0151.0377a" n="0377a"/>
<lb ed="B" n="0377a01"/>終日不忍去父察其志與相者言合乃許之從同里迎福院僧
<lb ed="B" n="0377a02"/>壽彌薙落及受戒具慨然曰學佛將以明心心非師無以示肎<!-- 通「肯」 -->
<lb ed="B" n="0377a03"/>綮終日面牆可乎去從北禪澤法師習天台教觀所謂三乘十
<lb ed="B" n="0377a04"/>二分研其精華攝其密微充然若有所契時士瞻杓主天平山
<lb ed="B" n="0377a05"/>白雲寺寺蓋范氏所建以奉先者良數至其間士瞻謂之曰教
<lb ed="B" n="0377a06"/>乘固當學若沈溺不返如入海算沙徒自困耳何不更衣以事
<lb ed="B" n="0377a07"/>禪習乎良曰吾將焉適曰笑隱訢主龍翔集慶其道大被東南
<lb ed="B" n="0377a08"/>緇白信從如子歸母朝廷嘉之賜以廣智全悟之號汝何不往
<lb ed="B" n="0377a09"/>依之良於是往見訢即以全器法寶期之問答之間棒喝兼施
<lb ed="B" n="0377a10"/>弦發箭馳霆迅電掃剎那頃凡情頓喪雖未至清淨覺地而所
<lb ed="B" n="0377a11"/>入正途超然出於物表他日再有所問良應聲若響訢曰得則
<lb ed="B" n="0377a12"/>得矣終居第二義也良益弗懈久之遂契其心法雲空川流了
<lb ed="B" n="0377a13"/>無留礙尋掌藏鑰於四明阿育王山與石室瑛縱橫叩擊石室
<lb ed="B" n="0377a14"/>極推譽之元至正壬干行宣政院檄良出主嘉興資聖寺年才
<lb ed="B" n="0377a15"/>二十有六眾頗易之良殺衣黜食為修建計崇基廣構文甓雕
<lb ed="B" n="0377a16"/>甍金碧燁然前後相照往來觀者始皆信服居十三年遷越之
<lb ed="B" n="0377a17"/>天章閱四寒暑移杭之中天竺傾嚮者益多教且遠敷會海寇
<lb ed="B" n="0377a18"/>興亂兵燹相仍南北兩山名藍梵宇皆化於烈焰靈隱古稱絕
<lb ed="B" n="0377a19"/>勝乃寒煙白草淒涼夕照之中過者為之慨然康里公為江浙
<lb ed="B" n="0377a20"/>行省丞相妙柬名僧能任起廢者莫良為宜命使居之既至翦
<pb ed="B" xml:id="B27.0151.0377b" n="0377b"/>
<lb ed="B" n="0377b01"/>剔荊叢葺茅為廬以棲學侶雖凋零之秋開示徒眾語尤激切
<lb ed="B" n="0377b02"/>嘗謂達摩一宗陵夷殆盡汝等用力如救頭然可也然百千法
<lb ed="B" n="0377b03"/>門無量玅義於一毫端可以周知如知之變大地為黃金受之
<lb ed="B" n="0377b04"/>當無所讓否則貽素餐之愧歲月流電汝等急自進修參學之
<lb ed="B" n="0377b05"/>士多有因其語而入者化緣既周手疏衣貲入公帑散交游及
<lb ed="B" n="0377b06"/>治喪<anchor xml:id="beg_194" type="cb-app"/>斂<anchor xml:id="end_194"/>之事顧謂左右曰明日<anchor xml:id="beg_195" type="cb-app"/>巳<anchor xml:id="end_195"/>時吾將逝矣及期澡身端坐
<lb ed="B" n="0377b07"/>書偈而滅明洪武四年六月十六日也報年五十又五僧夏四
<lb ed="B" n="0377b08"/>十龕留五日頂有暖氣闍維設利羅珠圓玉皦捧將盈升弟子
<lb ed="B" n="0377b09"/>等以餘骨入歸雲塔中于寺東偏瘞焉同門天界善世宗泐輯
<lb ed="B" n="0377b10"/>其行事乞金華宋濂為之銘云良性簡直雖面折人過而胸中
<lb ed="B" n="0377b11"/>無留物與人交無少長一以誠相遇所造偈辭初不經意而語
<lb ed="B" n="0377b12"/>出渾成有若宿構舉揚大法不務緣飾而西來之旨自明復以
<lb ed="B" n="0377b13"/>淨土觀門苦海航舟時兼修之未嘗少怠四坐道場解結發覆
<lb ed="B" n="0377b14"/>如利刃之破<anchor xml:id="beg_196" type="cb-app"/>罥<anchor xml:id="end_196"/>索甘露之灑稠林蓋道行無跡妙極無象求而
<lb ed="B" n="0377b15"/>即之脗契本真未定之先則萬緣鼎沸發慧之後則一性洞虛
<lb ed="B" n="0377b16"/>所謂不用其力而無所不力則神器化於玄冥而忠信發乎天
<lb ed="B" n="0377b17"/>光而良和粹外形淵懿內朗造請之間因言懸解證不染不遷
<lb ed="B" n="0377b18"/>之域泯差別次弟之門非上智宿植惡至此乎</p>
</div>