<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">

<lb ed="B" n=""/><anchor n="B.27.0151"/>
                    <head>明燕京資福寺沙門釋鎮端傳</head>
                <p xml:id="pB27p0401b0801">釋鎮端字守心姓陳氏長冶人生多祥符鄰里驚異弱歲自矜
<lb ed="B" n="0401b09"/>風骨卓然年十二依黎城洪福庵惠忍為受業師居無何棄去
<lb ed="B" n="0401b10"/>登伏牛禮補陀既而入代之五臺山謁二虎禪師一見契焉為
<lb ed="B" n="0401b11"/>入室弟子及還故山瀋王聞而敬之延住資福禪院給供甚勤
<lb ed="B" n="0401b12"/>一日慨然曰大丈夫不出家即當以仁義輔弼明主澤流遐邇
<lb ed="B" n="0401b13"/>出家則當精深宗教徹法底源闡揚佛祖之道俾博地凡夫彈
<lb ed="B" n="0401b14"/>指登聖以報佛恩始不愧為男子顧吾於二者之間一無所有
<lb ed="B" n="0401b15"/>瀋王雖勤厚濡滯一方莫能廣惠方來終非所志於是復棄去
<lb ed="B" n="0401b16"/>來燕山宛平蘆溝橋東白茨數掾聊為諸方息肩之地亦額資
<lb ed="B" n="0401b17"/>福者示不忘瀋王也又於寺之西南隙穿大井一置石漕六發
<lb ed="B" n="0401b18"/>願曰無論黑白愚智人畜凡有知者沾我滴水食我粒米同此
<lb ed="B" n="0401b19"/>供養水泉不枯勝緣無盡然賦性嚴冷不喜阿曲即豪貴臨門
<lb ed="B" n="0401b20"/>或不少屈故施者簡寂常住荒寒乃力抱枯澹歡接來眾了無
<pb ed="B" xml:id="B27.0151.0402a" n="0402a"/>
<lb ed="B" n="0402a01"/>倦色或不堪其憂端處之泰然殊不為意瀋王恭妃仰其玄風
<lb ed="B" n="0402a02"/>遣中貴易茅茨為金碧端方暢志樹功德幢焉明萬曆二十年
<lb ed="B" n="0402a03"/>冬十二月預知時至謂門弟子曰我明日行矣積年勞勤施者
<lb ed="B" n="0402a04"/>使我成就行門我去後無乏方來粥飯我死猶生也至期悠然
<lb ed="B" n="0402a05"/>坐化僧臘五十七世壽七十三門弟子依法闍毘歸骨南岡塔
<lb ed="B" n="0402a06"/>奉為初祖釋達觀為之銘文詞超邁具紫柏遺集</p>
</div>