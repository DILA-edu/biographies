<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>明襄陽承恩禪寺沙門釋覺成傳</head>
                <p xml:id="pB27p0286a0501">釋覺成襄陽僧也少懷幽隱決志棄俗超然高蹈寄跡桑門泛
<lb ed="B" n="0286a06"/>讀經論玅解天成發語驚人若有神悟每執事辨理刊斷禍福
<lb ed="B" n="0286a07"/>矚於機先事後按之莫不符驗然獨處茅茨蕭條物外不輕許
<lb ed="B" n="0286a08"/>諾湘藩仰其風徽更番迎迓底於荊郡又復偕至京師覺成請
<lb ed="B" n="0286a09"/>別止上方山敷坐講說平易可親雖玄機密運晦匿自深而弘
<lb ed="B" n="0286a10"/>旨提挈宣譚曲盡由是海內聞風四部雲集萬指堵環已而言
<lb ed="B" n="0286a11"/>返舊里興復承恩寺更於別墅自造壽塔中有藏石不令人知
<lb ed="B" n="0286a12"/>後無疾化去門人即就其塔瘞焉後三十年襄王薨卜壤於此
<lb ed="B" n="0286a13"/>欲毀其塔為兆域舉鍤發土掘起一碑視其文曰地本襄王地
<lb ed="B" n="0286a14"/>住我三十年襄王來葬此移吾向東邊觀者驚異歎為神僧於
<lb ed="B" n="0286a15"/>是依遷靈骨奠址東方更造新塔規制嚴廓勝於舊矣事載襄
<lb ed="B" n="0286a16"/>陽縣志</p>
</div>