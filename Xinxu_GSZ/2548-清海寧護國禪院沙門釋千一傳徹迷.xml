<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清海寧護國禪院沙門釋千一傳<persName type="secondary">徹迷</persName>
                    </head>
                <p xml:id="pB27p0346a0501">釋千一字遠人姓王氏海寧人也素懷清絜雅慕禪修因投邑
<lb ed="B" n="0346a06"/>中護國禪院落髮受具於西湖昭慶寺謹持律儀誠心薰念志
<lb ed="B" n="0346a07"/>樂寂靜顏其室曰廬山僻處潛修其中乾隆戊<anchor xml:id="beg_175" type="cb-app"/>戌<anchor xml:id="end_175"/>秋自知時至
<lb ed="B" n="0346a08"/>適道侶過訪欣然相訝曰公來洽好正我西歸之期可一借證
<lb ed="B" n="0346a09"/>明也遂沐浴更衣焚香趺坐說偈而化是日瞻禮者眾塔於院
<lb ed="B" n="0346a10"/>左又同院僧徹迷嘉禾人姓鍾氏性樸質語多戇直人多忽之
<lb ed="B" n="0346a11"/>不樂與近中年始投海寧護國院依定高染剃執侍數載但知
<lb ed="B" n="0346a12"/>念佛求生淨土後侍師至延恩方重修大殿專任勤敂無少懈
<lb ed="B" n="0346a13"/>惰然念佛不輟出入持珠雖目營指畫終日喃喃人亦未之奇
<lb ed="B" n="0346a14"/>也一日謂同寮曰我將與諸君別矣眾問何往曰西方去相與
<lb ed="B" n="0346a15"/>共笑之後數日復從外至又呼同寮曰我今日真去也眾亦不
<lb ed="B" n="0346a16"/>為意傾之披衣禮佛合掌端坐復高唱曰我去矣遂寂然無響
<lb ed="B" n="0346a17"/>眾連呼之不應趨而視之則已化矣時乾隆五十六年也</p>
</div>