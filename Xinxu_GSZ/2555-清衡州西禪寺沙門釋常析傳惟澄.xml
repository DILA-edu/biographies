<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>清衡州西禪寺沙門釋常析傳<note place="inline">惟澄</note>
                    </head>
                <p xml:id="pB27p0359a1901">釋常析字五空姓劉氏衡陽人賦性誠慤本分自持取予之嚴<lb
ed="B" n="0359a20"/>甚於一介衡俗八月男女相率朝嶽三五七步手持香炷拜於
<pb ed="B" xml:id="B27.0151.0359b" n="0359b"/><lb
ed="B" n="0359b01"/>道左勸孝歌詞高唱入雲響應山谷遠近化之析於光緒七年<lb
ed="B" n="0359b02"/>欲報敂勞積誠三載遇果月師贈以法寶壇經佛祖心要及淨<lb
ed="B" n="0359b03"/>土文讀之敬喜交并乃詣羅漢寺求靜田開示示以念佛法門<lb
ed="B" n="0359b04"/>拳拳服膺十四年始受具於南嶽祝聖精進毘尼兼窮性相誦<lb
ed="B" n="0359b05"/>金剛經凡所有相皆是虛妄若見諸相非相即見如來句知本<lb
ed="B" n="0359b06"/>來無物無相須自性妙明心中所見一切境即見自心如來看<lb
ed="B" n="0359b07"/>法華經知此中開權顯實深固幽遠無人能到讀地藏經至若<lb
ed="B" n="0359b08"/>能迴向法界其福不可為喻知住相布施有為功用凡所作一<lb
ed="B" n="0359b09"/>切功德迴施法界眾生不作所施不作所受不求果報三輪體<lb
ed="B" n="0359b10"/>空福無比量自是目涉諸經皆有啟悟居來陽金錢山一載究<lb
ed="B" n="0359b11"/>竟念佛不與人言坐禪左右不問名字十八年壬辰歸衡職西<lb
ed="B" n="0359b12"/>禪寺監院時主座普明方事興造除萊緝宇因基成殿自禪堂<lb
ed="B" n="0359b13"/>法堂至於廚庫一磚一瓦一木一石籌運所需絲豪無苟僉曰<lb
ed="B" n="0359b14"/>非析相助無以語此故昔年寺租才五十石既贍工食反增舊<lb
ed="B" n="0359b15"/>額至二百餘石此可概見也已而求靜退處小庵取藏中諸祖<lb
ed="B" n="0359b16"/>語錄切近日用者節其大要編入課本以為規式行住坐臥字<lb
ed="B" n="0359b17"/>字指心句句是佛清晨合掌名佛千聲迄於昏暮精神罔懈或<lb
ed="B" n="0359b18"/>禮淨土懺或誦楞嚴咒迴向三歸數十年中無或稍間庚申秋<lb
ed="B" n="0359b19"/>北至燕都居法源寺主僧道階舊與同參仰其清操付以管鑰<lb
ed="B" n="0359b20"/>勤勞三載舉千日水陸開無遮大會功果圓成更弘戒法新徒
<pb ed="B" xml:id="B27.0151.0360a" n="0360a"/><lb
ed="B" n="0360a01"/>四百聚食萬指庶務殷緐而析以積敂示恙至壬<anchor xml:id="beg_181" type="cb-app"/>戌<anchor xml:id="end_181"/>正月四日<lb
ed="B" n="0360a02"/>說偈別眾偈曰本來無有種無種亦無生不出亦不入當生生<lb
ed="B" n="0360a03"/>不生本來無有念無念亦無生不變亦不動當念念不生又曰<lb
ed="B" n="0360a04"/>念本無念彌陀全見圓圓明明不動不變闍維舍利瑩然大者<lb
ed="B" n="0360a05"/>如豆小者如粟將歸塔衡陽云同時有惟澄者湘鄉蕭氏子早<lb
ed="B" n="0360a06"/>歲離塵超然自潔常持淨念不昧本來初至燕京棲西城廣濟<lb
ed="B" n="0360a07"/>寺庚申冬欲從道階肄講論移入法源時方倡續高僧傳以澄<lb
ed="B" n="0360a08"/>習文耐勞屬之採訪且主文牘澄為廣印徵文啟以簡章分行<lb
ed="B" n="0360a09"/>東土使續傳者事半功倍澄之力也壬<anchor xml:id="beg_182" type="cb-app"/>戌<anchor xml:id="end_182"/>新春睹析寂喟然曰<lb
ed="B" n="0360a10"/>此老不待我乎何其速也人方訝其妄時澄無恙年才三十顧<lb
ed="B" n="0360a11"/>樂與析居寢處間一木壁聲息相聞志願無爽後數日澄果寂<lb
ed="B" n="0360a12"/>嘗貯銅幣數千枚病時悉付主僧以施眾不昧因果可知</p>
</div>