<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>清烏程陽山梵音院沙門釋通授傳</head>
                <p xml:id="pB27p0216a1001">釋通授字印中號松際姓嚴氏烏程人年十二喪母稍長閱盂
<lb ed="B" n="0216a11"/>蘭盆經因慨曰先慈雖無重業奈泉路茫茫何痛念者久之後
<lb ed="B" n="0216a12"/>見雲棲一筆句詞瞿然曰吾志決矣是夜即投道場山慧如慈
<lb ed="B" n="0216a13"/>脫白慈修苦行久一方敬信然所訓誨授頗不合偶徘徊巖石
<lb ed="B" n="0216a14"/>間有老僧至自天臺藉草而坐與授語大器之謂曰子英年高
<lb ed="B" n="0216a15"/>志幸忽向醋甕中淹殺授承激發遂起參尋之志望庵作禮遙
<lb ed="B" n="0216a16"/>謝慈公而去至武塘謁一關主主令看誰字一日途中正疑此
<lb ed="B" n="0216a17"/>事忽聞牧童相調曰騎牛去覓牛授聆之覺有入處因念行腳
<lb ed="B" n="0216a18"/>終歲塵征徒形勞痡嘗聞弁山有黃龍洞徐探得之日坐其中
<lb ed="B" n="0216a19"/>久之跡漸露遠近兢觀棄去之武林受具於龍門秀峰峰令見
<lb ed="B" n="0216a20"/>抱璞乃往叩之璞曰汝但休得一分心便是學得一分佛法授
<pb ed="B" xml:id="B27.0151.0216b" n="0216b"/>
<lb ed="B" n="0216b01"/>云古人道莫執忘形與死心此個難醫病轉深又作麼生璞曰
<lb ed="B" n="0216b02"/>休去授返烏程擬尋靜室夜夢至一山茂林修竹青嶂四圍有
<lb ed="B" n="0216b03"/>人招之曰陽山也可居盍居諸明日以問人有居士曰此去五
<lb ed="B" n="0216b04"/>十餘里有陽山然虎狼出沒之地耳授曰盍往觀之居士欣肰
<lb ed="B" n="0216b05"/>與之偕行及登山四顧宛如夢境喜曰吾得活埋地矣就樹趺
<lb ed="B" n="0216b06"/>坐值雨雪連綿經旬斷火鄉人以為此僧凍餒死矣雪霽攜餱
<lb ed="B" n="0216b07"/>往視見授怡然枯坐大奇之相與捨貲具材構庵以居後得法
<lb ed="B" n="0216b08"/>於神鼎雲外除夕上堂云年窮月窮日窮時窮山窮水窮寺僧
<lb ed="B" n="0216b09"/>窮窮堂頭說窮法窮學者解窮義直得事窮理窮旨亦窮一窮
<lb ed="B" n="0216b10"/>窮到無窮處萬象回春瑞氣濃所以道窮則變變則通明明再
<lb ed="B" n="0216b11"/>向枝頭看新歲梅花舊歲同著有語錄若干卷</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>