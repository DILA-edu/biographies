<?xml version='1.0' encoding='utf-8'?>
<div xmlns="http://www.tei-c.org/ns/1.0" type="譯經">
<lb
ed="B" n=""/><anchor n="B.27.0151"/>
                    <head>宋京師傳法院沙門釋吉祥傳<note place="inline">慈賢　金總持　日稱</note>
                    </head>
                <p xml:id="pB27p0033b1701">釋吉祥本曰智吉祥亦名法吉祥西夏僧也天聖五年同侶五
<lb ed="B" n="0033b18"/>人以梵書來獻仁宗嘉之賜紫方袍命入譯館譯佛說大乘智
<lb ed="B" n="0033b19"/>經五卷經言佛在迦蘭陀林入城乞食而還眉宇生光勸諸大
<lb ed="B" n="0033b20"/>眾安住如來所知境界愍一切有情受差別相詞誼斐然深明
<pb ed="B" xml:id="B27.0151.0034a" n="0034a"/>
<lb ed="B" n="0034a01"/>因果又譯佛說巨力長者所問大乘經三卷經言佛在祇園巨
<lb ed="B" n="0034a02"/>力長者心生覺悟為五百長者說世無常及三乘法五百長者
<lb ed="B" n="0034a03"/>咸皆有疑同來見佛佛為略說三乘諸方長者願聞大乘深法
<lb ed="B" n="0034a04"/>佛為廣說六度妙行並說生死過患長者得無生忍以偈讚求
<lb ed="B" n="0034a05"/>得出家佛為授記文甚明顯或云法吉祥本天竺人游方至西
<lb ed="B" n="0034a06"/>夏居久之始來中土故人稱西夏僧也又慈賢中印度僧持梵
<lb ed="B" n="0034a07"/>書來宋詔入譯經院所飜妙吉祥平等瑜伽祕密觀身成佛儀
<lb ed="B" n="0034a08"/>軌一卷妙吉祥平等觀門大教王經略出護摩儀七紙佛說如
<lb ed="B" n="0034a09"/>意輪蓮花心如來修行觀門儀九紙弱亦只是根本心心中心
<lb ed="B" n="0034a10"/>三呪後更有數珠身及解界等五真言金剛擁碎陀羅尼慈賢
<lb ed="B" n="0034a11"/>善於密部所飜四部皆密部也又譯妙吉祥平等祕密最上觀
<lb ed="B" n="0034a12"/>門大教王經五卷經言世尊在舍衛國彌勒菩薩等請問三乘
<lb ed="B" n="0034a13"/>妙法門外更有法否佛言有摩訶三昧耶祕密內法修者速得
<lb ed="B" n="0034a14"/>成佛文意朗鬯因賜三藏大法師之號并錫紫衣又金總持者
<lb ed="B" n="0034a15"/>亦西夏僧也與吉祥同行偕止宋京遂共飜譯所譯佛說法乘
<lb ed="B" n="0034a16"/>義決定舊分三卷者合而一之經言佛在祇園有二比丘名甚
<lb ed="B" n="0034a17"/>深勇猛請問鹿野苑中所說法乘決定之義佛為廣說五蘊五
<lb ed="B" n="0034a18"/>取十二處十八界十二緣生四賢諦二十二根五三摩地四禪
<lb ed="B" n="0034a19"/>四無色定四無量心四三摩地四念處四正斷四神足五根五
<lb ed="B" n="0034a20"/>力七覺支八聖道十六心念四無所畏四無礙辯十八不共法
<pb ed="B" xml:id="B27.0151.0034b" n="0034b"/>
<lb ed="B" n="0034b01"/>三十二相及行所感八十種又文殊所說最勝名義經二卷此
<lb ed="B" n="0034b02"/>與經部佛說最勝妙吉祥根本智最上秘密一切名義三摩地
<lb ed="B" n="0034b03"/>分相同而辭義簡括亦賜明因妙善普濟之號徽宗政和三年
<lb ed="B" n="0034b04"/>同譯語仁義筆受宗正南游江浙又日稱者亦西夏僧也慕化
<lb ed="B" n="0034b05"/>來朝館于譯院所譯事師法五十頌二紙餘及馬鳴菩薩依秘
<lb ed="B" n="0034b06"/>密教略出十不善業道經一紙餘日稱入中國蓋與吉祥同時
<lb ed="B" n="0034b07"/>或云開寶四年于闐僧吉祥以其國王書來自言破蘇勒國得
<lb ed="B" n="0034b08"/>舞象一以為貢詔許之又史稱太平興國二年西天竺沙門吉
<lb ed="B" n="0034b09"/>祥進貝葉梵經按于闐僧不聞譯經蓋名同耳而西天竺沙門
<lb ed="B" n="0034b10"/>與或言智或言法者殆一吉祥也</p>
</div>