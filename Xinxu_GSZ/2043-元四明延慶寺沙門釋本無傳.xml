<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">

<lb ed="B" n=""/><anchor n="B.27.0151"/>
                    <head>元四明延慶寺沙門釋本無傳</head>
                <p xml:id="pB27p0059b0301">釋本無號我庵黃巖人幼從方山寶禪師於瑞巖薙髮進具戒
<lb ed="B" n="0059b04"/>次依寂照禪師於中天竺命司箋翰寂照每深加錐剳亦有省
<lb ed="B" n="0059b05"/>處後有舅氏本習天台教挽之更衣見湛堂澄於演福精研教
<lb ed="B" n="0059b06"/>部寂照惜其去遂作偈寄之云從教入禪今古有從禪入教古
<lb ed="B" n="0059b07"/>今無一心三觀門雖別水滿千江月自孤本無後出世既嗣澄
<lb ed="B" n="0059b08"/>法仍爇香以報寂照蓋不以跡異二其心也寂照將入滅時本
<lb ed="B" n="0059b09"/>無方主延慶照乃遺書囑其力宏大蘇少林二宗餘無他說因
<lb ed="B" n="0059b10"/>奠寂照乃拈香云妙喜五傳最光燄寂照一代甘露門等閒觸
<lb ed="B" n="0059b11"/>著肝膽裂冰雪忽作陽春溫我思打失鼻孔日是何氣息今猶
<lb ed="B" n="0059b12"/>存天風北來歲云暮掣電討甚空中痕晚歲遷上天竺一日無
<lb ed="B" n="0059b13"/>疾端坐而蛻於白雲堂諡曰佛護宣覺憲慈匡道大師</p>
</div>