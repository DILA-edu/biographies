<?xml version='1.0' encoding='utf-8'?>
<div xmlns="http://www.tei-c.org/ns/1.0" type="譯經">

<lb ed="B" n=""/><anchor n="B.27.0151"/>
                    <head>元燕都廣寒院沙門釋識里傳</head>
                <p xml:id="pB27p0036b0201">釋識里者本名必蘭納識里北庭感木嚕國人止行二字略也
<lb ed="B" n="0036b03"/>生而穎異幼習輝和爾及西域書長能貫通三藏曉西北諸國
<lb ed="B" n="0036b04"/>語言大德六年奉勅從帝師受戒於廣寒殿代帝出家更賜今
<lb ed="B" n="0036b05"/>名蓋初名只<anchor xml:id="beg_9" type="cb-app"/>剌<anchor xml:id="end_9"/>瓦彌旳里也皇慶中命譯諸梵經延祐初特賜
<lb ed="B" n="0036b06"/>銀印授光祿大夫時諸番朝貢表牋文字無能識者皆令識里
<lb ed="B" n="0036b07"/>譯進會有以金刻字為表諸吏愕然乃遣識里視之廷中睽睽
<lb ed="B" n="0036b08"/>觀所以對識里取案上墨汁塗金葉審其字左右執筆以待乃
<lb ed="B" n="0036b09"/>口誦表中語及使人名氏與貢物之數書而上之明日廷獻有
<lb ed="B" n="0036b10"/>司察其物色與所譯書無少差異眾莫不服其博洽亦莫測所
<lb ed="B" n="0036b11"/>從受或以為神悟云尋賜開府儀同三司仍賜三台銀印兼領
<lb ed="B" n="0036b12"/>功德使司事厚其廩膳至治三年更賜金印特授沙津阿古齊
<lb ed="B" n="0036b13"/>且命為諸國引進使至順二年又賜玉印加號普覺圓明廣照
<lb ed="B" n="0036b14"/>宏辯三藏國師三年坐安西王子事死焉其所譯經漢字則有
<lb ed="B" n="0036b15"/>楞嚴經西竺梵書則有大乘莊嚴寶度經乾陀般若經大涅般
<lb ed="B" n="0036b16"/>經稱讚大乘功德經番書則有不思議禪觀經都若干卷</p>
</div>