<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>元當陽玉泉山寺沙門釋慧珍傳<note place="inline">霞壁　寶光</note>
                    </head>
                <p xml:id="pB27p0372b0201">釋慧珍字藏山江西人元初為荊門州僧正至元十四年來自<lb
ed="B" n="0372b03"/>江陵尋住當陽玉泉時當兵燹之餘滿目蓬蒿不勝荒涼珍重<lb
ed="B" n="0372b04"/>闢舊基式廓新宇廟貌宏敞丹雘增輝二十七年修築顯烈祠<lb
ed="B" n="0372b05"/>及關陵坊表蓋壯繆生為忠臣沒封王神廟食茲土世所觀贍<lb
ed="B" n="0372b06"/>故珍籌及之珍玅解經說性理雙圓升座高譚四眾環聽世祖<lb
ed="B" n="0372b07"/>敬異錫號神應慈雲大師並襲紫衣晚付院事於霞璧老于斯<lb
ed="B" n="0372b08"/>寺霞璧字師瑄荊州人弱冠落髮隸玉泉元成宗時為僧正珍<lb
ed="B" n="0372b09"/>既告退乃繼其席以院中治餙完善唯舊鐘無聲命寶鏡叩募<lb
ed="B" n="0372b10"/>遠至湘州醴陵造就舟運而至其音清圓弘亮發人深省江西<lb
ed="B" n="0372b11"/>大仰山寺常陵為之銘具詳別集遠近緇素聞風興起聯翩而<lb
ed="B" n="0372b12"/>至酬唱宗乘激揚向上不遺餘力武宗敬仰賜以廣智靜慧之<lb
ed="B" n="0372b13"/>號兼賜紫衣至大中謝院事老于寺之山月堂</p>
</div>