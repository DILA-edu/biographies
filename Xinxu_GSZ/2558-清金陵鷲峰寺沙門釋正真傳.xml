<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>清金陵鷲峰寺沙門釋正真傳</head>
                <p xml:id="pB27p0351b1501">釋正真字達宗別號西齋湘潭人也初出家時隨緣近邑上禮<lb
ed="B" n="0351b16"/>衡嶽下泛長沙既得具足遂事游參曾至高旻謁昭月貞師參<lb
ed="B" n="0351b17"/>究誰字甚力旋得法於國清寶林珍師又受金陵神木瑞林禪<lb
ed="B" n="0351b18"/>師教乘源流薦紳先生請主鷲峯古剎至則頹坦壞井老屋數<lb
ed="B" n="0351b19"/>椽人所不能堪而真處之晏然未幾檀施日至百廢具興次弟<lb
ed="B" n="0351b20"/>建諸殿閣金塗丹雘一改昔觀復置良田數百頃率眾禮佛日
<pb ed="B" xml:id="B27.0151.0352a" n="0352a"/><lb
ed="B" n="0352a01"/>有恆課凡有求請無不切示宰官臧獲一視平等久之皈依愈<lb
ed="B" n="0352a02"/>眾悉授以持名法門遐邇緇白藹然慕化姬傳姚太史淮樹章<lb
ed="B" n="0352a03"/>觀察信願方隆宏護尤切一日淮樹邀真對榻出其二妾令受<lb
ed="B" n="0352a04"/>以經真曰夫受經之法必須正几中庭熱香頂禮而後敬謹授<lb
ed="B" n="0352a05"/>誦恭嚴聽領蓋法不可慢心貴自虔觀察悅服方離榻致禮而<lb
ed="B" n="0352a06"/>梁墜榻碎由是畏之率二妾同稟法戒後舍二妾為尼持心淨<lb
ed="B" n="0352a07"/>土頗稱精進未幾厭絕塵囂耽志幽隱委院務於其徒脫凡屏<lb
ed="B" n="0352a08"/>棄諸緣專修淨業所著有淨土偈若干首道光元年正月九日<lb
ed="B" n="0352a09"/>晨起與徒清譚安養樂趣貌和神怡旋自諷誦命脫凡領眾食<lb
ed="B" n="0352a10"/>粥及復至則已更新衣雙趺逝矣</p>
</div>