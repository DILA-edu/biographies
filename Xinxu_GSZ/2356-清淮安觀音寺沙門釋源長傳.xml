<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb
ed="B" n=""/><anchor n="B.27.0151"/>
                    <head>清淮安觀音寺沙門釋源長傳</head>
                <p xml:id="pB27p0254a0601">釋源長字涵空別號性水姓張氏郯城人也性甘淡泊不逐塵
<lb ed="B" n="0254a07"/>末幼投安東地藏庵受染依老宿朗徹誦經習禮儀容有則諷
<lb ed="B" n="0254a08"/>讚無譌雍正甲寅春世宗弘暢佛法詔文海入都敕改法源寺
<lb ed="B" n="0254a09"/>俶開壇場得千八百九人長亦與焉既而南旋參聞思聚用老
<lb ed="B" n="0254a10"/>人精持律範無間寒暑相印以心遂付衣偈乾隆乙丑聚主觀
<lb ed="B" n="0254a11"/>音三載勤劬頗倦津梁命長繼席甄陶後進莫敢怠荒重修殿
<lb ed="B" n="0254a12"/>宇擴增舊制歲在丙子兩淮大饑寺無餘糧率眾上堂惟飲白
<lb ed="B" n="0254a13"/>水三日不食人無去志而禪房絜淨雍雍如初德積有素感物
<lb ed="B" n="0254a14"/>者深故道風所被欣然樂附戊寅歲示寂春秋五十有一長姿
<lb ed="B" n="0254a15"/>稟明敏穎異過人尤善丹青常寫雪中梅花疎枝冷豔古幹橫
<lb ed="B" n="0254a16"/>絕人謂於畫禪中別得三昧者諒哉</p>
</div>