<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>明金陵大報恩寺沙門釋永寧傳</head>
                <p xml:id="pB27p0171b1801">釋永寧字西林姓郭氏六合人也幼出家禮報恩無瑕玉為師<lb
ed="B" n="0171b19"/>生性耿介獨自持重言動不妄眾所推服年二十即持金剛經<lb
ed="B" n="0171b20"/>至老不輟明武宗駕幸南都駐蹕斯寺大宗伯慮寺僧無可承
<pb ed="B" xml:id="B27.0151.0172a" n="0172a"/><lb
ed="B" n="0172a01"/>旨者遴選皆不稱先是寧與東林惠遠素稱莫逆兩人狀貌魁<lb
ed="B" n="0172a02"/>偉喬白巖為大司馬久與寧善宗伯大喜即以遠為僧錄右覺<lb
ed="B" n="0172a03"/>義以寧為報恩寺提點及駕臨寺登殿禮佛百官朝罷諭作誦<lb
ed="B" n="0172a04"/>經佛事命呈疏草宗伯議須翰林寧曰佛疏別有體制須僧當<lb
ed="B" n="0172a05"/>行可耳因舉遠具疏草呈武宗覽之喜曰朕家有此僧耶宗伯<lb
ed="B" n="0172a06"/>即以僧錄印付遠寧隨侍游覽應對稱旨自建道場至起蹕陪<lb
ed="B" n="0172a07"/>讌七日竟無一失宗伯由是益重之嘉靖十年眾舉為住持綜<lb
ed="B" n="0172a08"/>理寺事二十年遷僧錄右覺義又五年轉左覺義先是江南佛<lb
ed="B" n="0172a09"/>法未大行寧居僧秩切以法門為憂每謂僧侶見輕於士林者<lb
ed="B" n="0172a10"/>以其無學故取辱名教玷污法門耳乃請雲谷法師住三藏殿<lb
ed="B" n="0172a11"/>教諸習禪者始知有禪宗數年雲谷去隱棲霞適守愚師南來<lb
ed="B" n="0172a12"/>寧復延致選僧眾數十人日開講席親領聽受從此始知向佛<lb
ed="B" n="0172a13"/>法掌僧錄印二十五年諸山奉法惟謹嘉靖四十四年正月十<lb
ed="B" n="0172a14"/>六日示寂先數日持僧錄印謁禮部大宗伯請以老辤大宗伯<lb
ed="B" n="0172a15"/>慰留不允寧歸即封其印明日示疾竟不藥但誦金剛經不絕<lb
ed="B" n="0172a16"/>十五夜舉眾圍繞號佛遂悠然而化壽八十有三臘七十有奇<lb
ed="B" n="0172a17"/>弟子奉葬於智安寺憨山釋德清再傳徒子也嘗撫清囑眾曰<lb
ed="B" n="0172a18"/>我身後寺事無大小聽此兒主張人服其知人</p>
</div>