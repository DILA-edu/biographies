<?xml version='1.0' encoding='utf-8'?>
<div xmlns="http://www.tei-c.org/ns/1.0" type="護法">

<lb ed="B" n=""/><anchor n="B.27.0151"/>
                    <head>元磐山甘泉暜濟寺沙門釋祥邁傳<persName type="secondary">辯的達拔合思八　福裕　從超　德亨　從倫
<lb ed="B" n="0263b06"/>　圓胤　至溫　明津　本璉　道雲　了詢　慶規　行育　道壽　相叡　善朗　祖珪　元一　貴吉祥　倫吉祥</persName>
                    </head>
                <p xml:id="pB27p0263b0701">釋祥邁字如意姓延氏太原人系出延讚累世纓冕播遷代郡
<lb ed="B" n="0263b08"/>因家焉九歲落紺隨師請業棲隱磐山怡性林泉博通內外尤
<lb ed="B" n="0263b09"/>善屬文凡所撰述辯才無礙衛道功多至元中全真道士丘處
<lb ed="B" n="0263b10"/>機李志常史志經令狐璋等竝為鄙詞排毀正法時罽賓大師
<lb ed="B" n="0263b11"/>蘭麻總統少林福裕以其事聞憲宗英敏召集僧道二家互相
<lb ed="B" n="0263b12"/>辯析以勝負為斷而帝師辯的達拔合思八與燕京圓福寺從
<lb ed="B" n="0263b13"/>超奉福寺德亨藥師院從倫法寶寺圓胤資聖寺至溫大明府
<lb ed="B" n="0263b14"/>明津薊州甘泉山本璉上方道雲北京傳教寺了詢大名法華
<lb ed="B" n="0263b15"/>寺慶規龍門行育大都延壽寺道壽仰山寺相叡資福寺善朗
<lb ed="B" n="0263b16"/>絳州祖珪蜀川元一十餘人抗聲高論義理堅卓機辯警敏卒
<lb ed="B" n="0263b17"/>使道者屈伏如約行罰樊志應等十有七人詣龍光寺削髮為
<lb ed="B" n="0263b18"/>僧焚偽經四十五部天下佛寺為道流所據者二百三十七區
<lb ed="B" n="0263b19"/>至是悉命歸之蓋道家經文傳訛踵謬有言入火不焚入水不
<lb ed="B" n="0263b20"/>溺者乃於廷對時令道者張宗演祁志誠李德和杜福春四人
<pb ed="B" xml:id="B27.0151.0264a" n="0264a"/>
<lb ed="B" n="0264a01"/>佩符入火自試其術四人皆惶恐自陳妄誕入火必為灰燼實
<lb ed="B" n="0264a02"/>不敢試但乞焚去道藏於是始就大都憫忠寺焚化偽經報恩
<lb ed="B" n="0264a03"/>寺林泉倫吉祥奉勅下火翰林學士王磐等為書其事之始末
<lb ed="B" n="0264a04"/>刻之碑石祥邁證悟超羣推勘入細躬與廷諍持論淵玅因奉
<lb ed="B" n="0264a05"/>勅撰辯偽錄五卷其自敘略云嘉聖主之神聰美少林之雅對
<lb ed="B" n="0264a06"/>聊憑正典斥破狂譚塞妄說之根源倒邪山之林藪且條數件
<lb ed="B" n="0264a07"/>舉一例餘俾金鍮別色涇渭分流為暗室之夜光作幽衢之曉
<lb ed="B" n="0264a08"/>鏡如彼所說良不誣也同侶貴吉祥亦為之序稱其所著文賦
<lb ed="B" n="0264a09"/>注解四經序韓文別傳性海賦諸篇在世已傳茲論五卷二百
<lb ed="B" n="0264a10"/>餘紙窮釋老之淵源分邪正之優拙尤為造理深奧剖解精詳
<lb ed="B" n="0264a11"/>云今其書當清順治間重刻于嘉興楞嚴寺般若堂主其事者
<lb ed="B" n="0264a12"/>徑山徹微印開也</p>
</div>