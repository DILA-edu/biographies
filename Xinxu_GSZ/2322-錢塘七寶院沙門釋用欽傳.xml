<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb ed="B" n="0230a02"/><head>南宋錢塘七寶院沙門釋用欽傳<persName type="secondary">行詵　慧亨</persName></head>
<lb ed="B" n="0230a03"/><p xml:id="pB27p0230a0301">釋用欽不詳所出初依大智學律操持獨謹聞智示眾曰生弘
<lb ed="B" n="0230a04"/>毘尼死歸安養出家學道能事斯畢始標心淨土一志不退後
<lb ed="B" n="0230a05"/>居錢塘七寶院日課佛三萬聲嘗遊神淨域見種種異相謂侍
<lb ed="B" n="0230a06"/>者曰吾明日西行即集眾唱佛黎明趺坐而化行詵亦學律於
<lb ed="B" n="0230a07"/>大智者也初受具時誦四分戒本三日而通徹後依智講求儀
<lb ed="B" n="0230a08"/>範住明慶寺且二十年偶寢疾設西方佛像向之念叩而瞑慧
<lb ed="B" n="0230a09"/>亨字清照亦依靈芝習律已而住杭州延壽寺專修淨業垂六
<lb ed="B" n="0230a10"/>十年建寶閣繪神像最稱殊特有江居士自任者欽亨戒範信
<lb ed="B" n="0230a11"/>仰尤至夢寶座從空而下一人曰亨律師當升此座未幾孫居
<lb ed="B" n="0230a12"/>士預啟別亨如期而化亨往炷香問訊歸而謂其徒曰孫君已
<lb ed="B" n="0230a13"/>去吾亦行矣說偈坐脫</p>
</div>