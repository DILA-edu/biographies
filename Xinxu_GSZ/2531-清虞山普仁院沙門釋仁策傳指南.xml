<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清虞山普仁院沙門釋仁策傳<persName type="secondary">指南</persName>
                    </head>
                <p xml:id="pB27p0338a0701">釋行策字截流姓蔣氏宜興人父曰全昌匑匑老儒頗耽內典
<lb ed="B" n="0338a08"/>與憨山清相友善清已寂三年昌復夢其杖錫而來入室听然
<lb ed="B" n="0338a09"/>俄而生子小字夢憨策既長父母相繼逝始有志出世年二十
<lb ed="B" n="0338a10"/>三投武林理安寺依箬庵問五載脅不至席頓徹法源住報恩
<lb ed="B" n="0338a11"/>寺遇息庵瑛勸修淨業又遇錢塘樵石法師引閱台教乃同入
<lb ed="B" n="0338a12"/>淨室修法華三昧宿慧淹通窮究教義康熙二年結庵於杭州
<lb ed="B" n="0338a13"/>法華山西溪河渚問專修淨業因名所居曰蓮柎庵九年住虞
<lb ed="B" n="0338a14"/>山普仁院倡興蓮社學者翕然宗之寂於康熙二十一年七月
<lb ed="B" n="0338a15"/>十九日時有孫翰者病死一晝夜忽蘇語人曰吾見閻羅伏迎
<lb ed="B" n="0338a16"/>西歸大師問之為截流吾以光明所燭遂得放還同日有吳氏
<lb ed="B" n="0338a17"/>子者亦病死復活具白所見並如翰言又指南者常熟人居東
<lb ed="B" n="0338a18"/>塔吳王庵終日默坐念佛人予之錢即轉施捨性坦率於一切
<lb ed="B" n="0338a19"/>處無少繫戀有芝塘里善士數人素歸心焉康熙三十年六月
<lb ed="B" n="0338a20"/>入城謁南因謂之曰來月五日與諸檀施別矣眾如期往南無
<pb ed="B" xml:id="B27.0151.0338b" n="0338b"/>
<lb ed="B" n="0338b01"/>他語唯勸以念佛坐語頓寂</p>
</div>