<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清金陵靈谷禪寺沙門釋宗運傳<note place="inline">際曙</note>
                    </head>
                <p xml:id="pB27p0420a0101">釋宗運字于南師事南屏豁堂晝夜密參豁公印可即付以法
<lb ed="B" n="0420a02"/>大興靈谷弘開講演時經兵燹之餘山中幽寂陰雨啾啾夜聞
<lb ed="B" n="0420a03"/>鬼哭運至攝以道力利濟幽宴其聲遂絕值歲荒獨錫走句曲
<lb ed="B" n="0420a04"/>為眾乞食賴以樂飢豁堂嘗挂吏議繫于圜室運聞倉皇就道
<lb ed="B" n="0420a05"/>竭力營救事乃得解當其將至靈谷也值明室鼎革寺宇荒涼
<lb ed="B" n="0420a06"/>眾皆出亡有僧夜夢伽藍神語曰將有大知識來興此山一旦
<lb ed="B" n="0420a07"/>無量殿上忽放異光鐘樓大鐘不叩自鳴是日運至其感應如
<lb ed="B" n="0420a08"/>此後重修毘盧殿惟務德感不事攀求而善緣自集寺傍種桃
<lb ed="B" n="0420a09"/>萬樹當春如紅霞照耀掩映林谷望若仙闕或以為羽南者誤
<lb ed="B" n="0420a10"/>也又際曙字曉蒼山陽人康熙辛未入主靈谷經營葺理百廢
<lb ed="B" n="0420a11"/>具興重修寺志丁亥春聖祖南巡翠華幸寺雍容奏語深承帝
<lb ed="B" n="0420a12"/>眷御書聯額賞賚有差為一代異數云</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>