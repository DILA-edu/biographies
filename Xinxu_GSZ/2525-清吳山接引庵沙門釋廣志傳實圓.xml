<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>清吳山接引庵沙門釋廣志傳<note place="inline">實圓</note>
                    </head>
                <p xml:id="pB27p0343b1001">釋廣志字爾立會稽人結茅天台黃金洞專修淨業姑蘇殷天
<lb ed="B" n="0343b11"/>成延主吳山接引庵三十餘年隨機化導指歸淨土嘗結期念
<lb ed="B" n="0343b12"/>佛晝夜不絕聲其弟子造之見其經行之地大書阿彌陀佛放
<lb ed="B" n="0343b13"/>金色光訝之以問志志曰汝自本光發見耳乾隆二十六年四
<lb ed="B" n="0343b14"/>月望要弟子四人詣庵供佛臨別謂曰明日當來送我及期眾
<lb ed="B" n="0343b15"/>至焚香誦經稱佛千聲端坐而寂實圓松江人少有逸志年十
<lb ed="B" n="0343b16"/>八父母為迎取有日矣夜走一寺求主僧為剃髮其父母求得
<lb ed="B" n="0343b17"/>之閉之一室日常趺坐不食不寢無已乃聽出家松江城有僧
<lb ed="B" n="0343b18"/>設關拜華嚴經未竟化去為終事焉已而至金山行般舟三昧
<lb ed="B" n="0343b19"/>久之居常州天甯寺入念佛堂晝夜唱佛不絕乾隆二十八年
<lb ed="B" n="0343b20"/>三月示微疾集眾諷佛盡捨橐中金三日沐浴具威儀隨眾入
<pb ed="B" xml:id="B27.0151.0344a" n="0344a"/>
<lb ed="B" n="0344a01"/>堂趺坐唱佛而寂</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>