<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清四明大梅山保福寺沙門釋行幟傳</head>
                <p xml:id="pB27p0409b0401">釋行幟字法幢姓林氏瑞安人也原名增志明崇禎戊辰進士
<lb ed="B" n="0409b05"/>官中允甲申李自成犯闕抗節不屈酷刑幾斃賊敗乃間關南
<lb ed="B" n="0409b06"/>旋及聞大清定鼎燕京知事不可為遂薙髮為僧時年已五十
<lb ed="B" n="0409b07"/>四初讀書興善寺即契禪衲館頭陀山密印寺即唐宿覺道場
<lb ed="B" n="0409b08"/>也古殿將傾隱懷興復志日與僧摩相講習益知有向上事及
<lb ed="B" n="0409b09"/>作令蒲圻御史黃宗昌見僧摩有宗門三關語因問之曰儒亦
<lb ed="B" n="0409b10"/>有三關乎曰有不知為不知是知也者初關也吾有知乎哉無
<lb ed="B" n="0409b11"/>知也者二關也吾無行而不與二三子者三關也宗昌懌然結
<lb ed="B" n="0409b12"/>契彌厚及改僧服居呂峰山更厲切磋究心生死嘗具夙願再
<lb ed="B" n="0409b13"/>造密印祖庭卒達所志事多玄感詳載重興碑記壬辰曳履過
<lb ed="B" n="0409b14"/>四明登雪竇拜石奇僧受具足且付以法焉乙未入大梅山訪
<lb ed="B" n="0409b15"/>漢尉梅子真蹟钃穢翦荊新唐僧法常舊觀蓋八百餘年荒庭
<lb ed="B" n="0409b16"/>至是乃得與諸佛子披霜立雪本分提持遠近趨蹌漸成叢林
<lb ed="B" n="0409b17"/>苒荏六載復還東甌庚子冬開罏密印丙午應括蒼淨覺請以
<lb ed="B" n="0409b18"/>密印付多子無丁未夏季示微疾舟還陀峰八月十二日對眾
<lb ed="B" n="0409b19"/>說偈曰七十五年間打鬨總無奇特出常倫而今撒手懸厓去
<lb ed="B" n="0409b20"/>一任諸方說幻真悠然而逝著有語錄若干卷</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>