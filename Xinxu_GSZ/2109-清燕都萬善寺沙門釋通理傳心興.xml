<TEI xmlns="http://www.tei-c.org/ns/1.0" type="義解">
    <teiHeader>
        <fileDesc>
            <titleStmt>
                <title>清燕都萬善寺沙門釋通理傳心興 (From CBETA edition of 新續高僧傳 卷 010）</title>
                <author>喻謙 Yu Qian</author>
                <respStmt>
                    <resp>Markup</resp>
                    <name>張伯雍 Chang Po-Yung</name>
                </respStmt>
                <principal>馬德偉 Marcus Bingenheimer</principal>
            </titleStmt>
            <publicationStmt>
                <p>For use in the Chinese Buddhist SNA project. Markup designed for extracting relationship data.</p>
            </publicationStmt>
            <sourceDesc>
                <p>Biographies extracted from the CBETA edition of the 新續高僧傳 (taken from Collection "B" (補續續大藏經）Vol.27 Text 151)</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>
                    <head>清燕都萬善寺沙門釋通理傳<note place="inline">心興</note>
                    </head>
                </head>
                <p xml:id="pB27p0101b1201">釋通理字達天姓趙氏新河人也父士公母白氏生性端慧不
<lb ed="B" n="0101b13"/>隨俗嚻方在齔齡便解超善投妙音鐸師薙染依顯如珍始肄
<lb ed="B" n="0101b14"/>經論年二十禮潭柘山岫雲寺德彰受具研精律部津津以講
<lb ed="B" n="0101b15"/>習為念因負笈都門初聽彌陀於善應微有開省復依衍法聽
<lb ed="B" n="0101b16"/>楞嚴別見會心雍正三年甲辰不二老人於京北香巖寺講法
<lb ed="B" n="0101b17"/>華理參之每於難解釋處輒有新悟老人屢印可焉退而隱居
<lb ed="B" n="0101b18"/>妙峰山下石草精舍有志註釋法華諸經嘗於方便品初雙歎
<lb ed="B" n="0101b19"/>二智之文頓發疑情至視聽罔覺食不知味十餘日不能措一
<lb ed="B" n="0101b20"/>詞凝然深究苦無所得偶讀經至如是相處忽然了解自是徧
<pb ed="B" xml:id="B27.0151.0102a" n="0102a"/>
<lb ed="B" n="0102a01"/>閱諸經泮若冰釋矣已而復至岫雲參洞翁律主探四分止作
<lb ed="B" n="0102a02"/>之宗研五篇輕重之誼水乳交融乃受南山之傳又入京師參
<lb ed="B" n="0102a03"/>永祥有祖深得秘要遂發明十宗五教之旨不遺餘力為清代
<lb ed="B" n="0102a04"/>中興賢首一人後為萬善教授二載辤居遺光老屋敗椽講誦
<lb ed="B" n="0102a05"/>不輟移主嘉興善應香界拈花諸山講經三十餘會每逢舉拂
<lb ed="B" n="0102a06"/>萬指環繞弘戒十四期造就新學不可勝計理嘗閱清涼大疏
<lb ed="B" n="0102a07"/>識臺山為菩薩住處遂發心往禮止萬緣庵講報恩經為臺山
<lb ed="B" n="0102a08"/>供養一日至北臺霽日光風倐忽白雲靉靆山谷中有光芒若
<lb ed="B" n="0102a09"/>一道銀漢但天色向晚罔識歸途因默祝曰菩薩示我遂拜而
<lb ed="B" n="0102a10"/>起俄頃之間已及庵門歡喜而入謂眾曰菩薩送我來因作禮
<lb ed="B" n="0102a11"/>讚偈曰菩薩慈悲不可思議六十餘里頃刻而至乾隆癸酉奉
<lb ed="B" n="0102a12"/>命管理僧錄司印務圓明園佛樓行走并賜紫衣庚子秋高宗
<lb ed="B" n="0102a13"/>七旬萬壽西藏班禪厄爾德尼來京祝嘏理與其會誦讚之餘
<lb ed="B" n="0102a14"/>暢論佛法大義奧旨莫不推勘深致班禪稱善因贈理以香帛
<lb ed="B" n="0102a15"/>曼答諸物未幾復荷聖恩勅封為闡教禪師敕曰通理三乘說
<lb ed="B" n="0102a16"/>妙布花雨於諸天四諦觀空現鬘雲於初地懸法門之寶炬必
<lb ed="B" n="0102a17"/>通定慧之關結願海之真香<anchor xml:id="beg_45" type="cb-app"/>已<anchor xml:id="end_45"/>入聲聞之座宜申渥典用獎清
<lb ed="B" n="0102a18"/>修爾通理不昧前因克參正覺皇畿毓秀紹尊宿之薪傳禁籞
<lb ed="B" n="0102a19"/>承恩受都綱之印錄侍佛樓而合掌曾依丹地之班直經館以
<lb ed="B" n="0102a20"/>齋心旋荷紫衣之賜白溯真如於臨濟月鏡澄源近皈勝果於
<pb ed="B" xml:id="B27.0151.0102b" n="0102b"/>
<lb ed="B" n="0102b01"/>須彌風旛契旨深嘉梵行特予褒封茲以爾為闡教禪師錫之
<lb ed="B" n="0102b02"/>勅印爾其勉闡宗風勤宣法教駐祥輪於臘度耆齡符老壽之
<lb ed="B" n="0102b03"/>名示慈筏於春浮淨業注維摩之字永曼國慶益懋僧祇弟子
<lb ed="B" n="0102b04"/>心興字隆法繼席香界操履端嚴宅心妙要著有山居撰要五
<lb ed="B" n="0102b05"/>經會要八識規矩摘要都三卷名曰翠微三要通理於雍正癸
<lb ed="B" n="0102b06"/>丑之春奉旨入圓明園校對宗鏡<anchor xml:id="beg_46" type="cb-app"/>錄<anchor xml:id="end_46"/>及教乘諸書精心研雔時
<lb ed="B" n="0102b07"/>契聖覽及憲廟賓天始還舊所更尋前緒窮年匑匑老不遑寧
<lb ed="B" n="0102b08"/>所著有楞嚴指掌疏十一卷法華指掌疏十卷心經合釋一卷
<lb ed="B" n="0102b09"/>金剛新眼二卷盂蘭摘要一卷圓覺新義疏四卷普門品別行
<lb ed="B" n="0102b10"/>疏一卷五教儀增註五卷行世乾隆壬寅六月十三日謂弟子
<lb ed="B" n="0102b11"/>曰予八十餘年未離佛法且道即今是有佛法是無佛法眾未
<lb ed="B" n="0102b12"/>之應理視之微笑而逝春秋八十有二</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
            </div>
        </body>
    </text>
</TEI>