<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>清漳州南山報敂寺沙門釋超極傳</head>
                <p xml:id="pB27p0458b0501">釋超極字休耳晚號笨翁姓陳氏靖人也父於明季以卿貢進<lb
ed="B" n="0458b06"/>士謁選入都病沒燕山會流冠鴟張京城淪陷旅櫬未還心懷<lb
ed="B" n="0458b07"/>忍痛絕意世榮竟從雪峰亘薙染得法後飄笠孤征辛勤萬里<lb
ed="B" n="0458b08"/>遂負櫬歸得首正丘嘗慨中原板蕩陵谷遷變欲滅跡銷聲枯<lb
ed="B" n="0458b09"/>槁嵁嵒因結茅曹巗之白壑復移長泰天城山息影棲遲極殊<lb
ed="B" n="0458b10"/>樂之及遊興逸發閩之武夷粵中佳山水靡不登臨少時已有<lb
ed="B" n="0458b11"/>詩名中歲益遒至天真爛熳不屑作猶人語每浩唱清吟知音<lb
ed="B" n="0458b12"/>傳播逞逞膾炙人口顧於鉗鎚之下參究精勤智珠燦發雪峯<lb
ed="B" n="0458b13"/>每舉古德法旨勘驗學徒極每拈頌出人意表凡厥酬對應機<lb
ed="B" n="0458b14"/>無爽雪峰甚器之有瞌睡虎之喻授拂表信聲譽歘起流播諸<lb
ed="B" n="0458b15"/>方而華亭總憲徐公孚遠同安儀部紀公許國處士洪思又以<lb
ed="B" n="0458b16"/>氣節文章交契獨厚晚住南山思建法幢而世事更新兵伍雜<lb
ed="B" n="0458b17"/>處唯楗戶蹜足委順而已以康熙十五年丙辰八月示疾浹旬<lb
ed="B" n="0458b18"/>奄然坐化年五十四臘二十八幻如超弘為之銘誌稱其道眼<lb
ed="B" n="0458b19"/>圓明文辤瑰瑋行潔冰霜情酣泉石信不誣也</p>
</div>