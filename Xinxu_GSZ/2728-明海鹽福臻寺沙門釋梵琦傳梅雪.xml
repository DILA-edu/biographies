<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>明海鹽福臻寺沙門釋梵琦傳<note place="inline">梅雪</note>
                    </head>
                <p xml:id="pB27p0448a1201">釋梵琦字楚石小字曇耀象山人嘗閱楞嚴至緣見因明暗成<lb
ed="B" n="0448a13"/>無見恍然有悟元叟端倡道雙徑琦往問之言發非聲色前不<lb
ed="B" n="0448a14"/>物其意如何叟就以詰之琦擬答叟叱之使出自是胸疑如填<lb
ed="B" n="0448a15"/>巨石會元英宗詔粉黃金為泥書大藏經以琦善書選至闕下<lb
ed="B" n="0448a16"/>一夕聞樓鼓動汗如雨下拊几笑曰徑山鼻孔今日入吾手矣<lb
ed="B" n="0448a17"/>因成偈有捨得紅鑪一點雪卻是黃河六月冰之句旋入雙徑<lb
ed="B" n="0448a18"/>叟見其氣宇充然謂曰西來密意喜子得之矣元泰定中出主<lb
ed="B" n="0448a19"/>海鹽之福臺尋遷永祚明洪武初詔名浮屠於蔣山建廣薦會<lb
ed="B" n="0448a20"/>琦首應詔躋席說法圓音高唱萬籟俱清帝心悅懌賜宴文樓
<pb ed="B" xml:id="B27.0151.0448b" n="0448b"/><lb
ed="B" n="0448b01"/>親承顧問既還出帑金以賜之館於天界寺忽謂噩夢堂曰吾<lb
ed="B" n="0448b02"/>將去也曰子欲何之曰西方爾因訉之曰西方有佛東方無佛<lb
ed="B" n="0448b03"/>邪琦厲聲一喝泊然而化荼毘齒牙舌根數珠咸不壞舍利黏<lb
ed="B" n="0448b04"/>綴遺骨纍纍如珠所著有楚石語錄及和永明山居詩并見寺<lb
ed="B" n="0448b05"/>志又梅雪亦閱楞嚴次見一毫端現寶王剎有疑後至江陰覩<lb
ed="B" n="0448b06"/>乾明寺佛閣壯麗頓釋疑情淨慈休休翁證之其所著亦有和<lb
ed="B" n="0448b07"/>永明詩寄幻集</p>
</div>