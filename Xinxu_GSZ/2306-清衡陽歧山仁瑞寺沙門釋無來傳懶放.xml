<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>清衡陽歧山仁瑞寺沙門釋無來傳<note place="inline">懶放</note>
                    </head>
                <p xml:id="pB27p0224b0801">釋無來字恒志姓譚氏衡山人也父安祥母陳氏來性純孝得<lb
ed="B" n="0224b09"/>父母歡雖在童年而好善之心過於成人往往誘勸鄉里小兒<lb
ed="B" n="0224b10"/>母作惡劇及居喪哀毀斷食以家貧耕牧自給力作逾眾祁寒<lb
ed="B" n="0224b11"/>溽暑無少怠而不索值與則受之忘則置之人或侮辱處之怡<lb
ed="B" n="0224b12"/>然誑之亦即信若不知世間有人我愛憎事見人一德一善稱<lb
ed="B" n="0224b13"/>道不衰聞訾人過或走或不語如犯尊長然從不矢口道人惡<lb
ed="B" n="0224b14"/>鄰里有鬥者見其至輒釋然曰休休毋使譚善人知每於中途<lb
ed="B" n="0224b15"/>為人負物負至則行不取一錢人咸異之又嘗為僧寺傭耕種<lb
ed="B" n="0224b16"/>三載晝事田作夜則禮佛達旦身無長物惟一衣一裳浣時蹲<lb
ed="B" n="0224b17"/>樹下俟以晞一日裁舊被布為袴僧疑其竊遍以語人其徒知<lb
ed="B" n="0224b18"/>者不平勸之他往來曰止汝不合言師之過吾作衣時未及白<lb
ed="B" n="0224b19"/>致師疑而得謗人之名皆吾過也語畢泣下其僧及眾人聞之<lb
ed="B" n="0224b20"/>皆感歎里人至今傳其事時法空成中興衡陽羅漢寺衲子多
<pb ed="B" xml:id="B27.0151.0225a" n="0225a"/><lb
ed="B" n="0225a01"/>歸之來往見成驚為再來人親為剃染從培元寺無漏律師受<lb
ed="B" n="0225a02"/>具聞彬州法雲耀本分接人往請益秘不說因長跪痛哭言詞<lb
ed="B" n="0225a03"/>哀懇耀憫之謂曰無上妙道非積刼勤苦不能得汝且澄神寂<lb
ed="B" n="0225a04"/>照收其放心再為爾說來聞如獲至寶日夕研究目不交睫者<lb
ed="B" n="0225a05"/>數年忽於定中聞破竹聲有省歎曰覓心尚不可得寧有收放<lb
ed="B" n="0225a06"/>心乎久之與其弟恒忍徧參江浙名宿皆蒙印可旋於海上病<lb
ed="B" n="0225a07"/>瘧甚厲日夕寒熱飲食不進猶禪誦自若有南嶽僧同病呻吟<lb
ed="B" n="0225a08"/>不已來憐之自四明負之歸沿途乞食每行運衣具置前店復<lb
ed="B" n="0225a09"/>還負病僧如此者日往返數十次行不過十餘里年餘始抵衡<lb
ed="B" n="0225a10"/>來亦病劇養病祝聖寺專業禪定坐數日如彈指頃適惟一自<lb
ed="B" n="0225a11"/>懷安圓明寺歸頗得文靜老人心法見來躭味禪悅恐未能宏<lb
ed="B" n="0225a12"/>法利生因謂之曰佛法廣大如太虛洪納若巨海須博識多聞<lb
ed="B" n="0225a13"/>徹濬法源豈枯坐能了昔有比丘自過去迦葉佛時入定至梁<lb
ed="B" n="0225a14"/>普通時出定尚未了證况子也耶始留心宗教福嚴自成演教<lb
ed="B" n="0225a15"/>外別傳之旨一日誘之論義奉衣缽示曰此是大庾嶺頭提不<lb
ed="B" n="0225a16"/>起的來曰既提不起如何在汝手中成曰若不在我手中又烏<lb
ed="B" n="0225a17"/>知提不起來於言下大悟自是機鋒神捷如迅雷掣電不可觸<lb
ed="B" n="0225a18"/>犯然韜晦不炫前後掩關羅漢寺六載室置一龕依之行道欲<lb
ed="B" n="0225a19"/>睡以首觸柱因失明而慧光灼灼不疲津梁衡陽紫雲衡山萬<lb
ed="B" n="0225a20"/>壽並立禪關延來主講多所策發距紫雲三十里有歧山壁立
<pb ed="B" xml:id="B27.0151.0225b" n="0225b"/><lb
ed="B" n="0225b01"/>萬仞俯瞰湘衡上有仁瑞寺為清初懶放禪師開闢放固明末<lb
ed="B" n="0225b02"/>進士不屈為僧與定南王孔有德有舊王高其節檄於此建招<lb
ed="B" n="0225b03"/>提終其隱寺田千餘畝土豪覬覦之咸豐間粵寇起託充軍饟<lb
ed="B" n="0225b04"/>遂占其業寺以頹廢紫雲定禪師傷之葺茆守其基有默庵法<lb
ed="B" n="0225b05"/>師闡化經此喜其幽敻人迹罕至迎來居之學者裹糧相從不<lb
ed="B" n="0225b06"/>一年清風遠灑雲奔水赴乃伐木開林依巖結宇鑿石而飲耕<lb
ed="B" n="0225b07"/>雲而飯來說法其中靈山一會儼然未散惟法幢復樹波旬震<lb
ed="B" n="0225b08"/>懾流言四散來屹立不動一以慈心向之山故多虎樵牧寡近<lb
ed="B" n="0225b09"/>自是遠伏鄉人相率入山伐木聲丁丁不絕院僧憂之約眾互<lb
ed="B" n="0225b10"/>巡一日獲斧樹者數人將要山鄰諭之來悉縱歸僧眾皆曰村<lb
ed="B" n="0225b11"/>野非慈心能化不禁寧保異日之不至乎已復有數十人大肆<lb
ed="B" n="0225b12"/>樵採縛巡山僧於樹負薪以行突一虎咆哮而出響應山谷眾<lb
ed="B" n="0225b13"/>驚仆若死乃不敢復至鄉人語曰歧山寺虎巡山歧山僧常閉<lb
ed="B" n="0225b14"/>關山富蘭蕙有僧采之來見呵曰汝為釋子不以戒定薰心而<lb
ed="B" n="0225b15"/>以草木供玩好從我何為轉眼異世能無懼乎聞者泣下嘗剝<lb
ed="B" n="0225b16"/>棗紅顆滿地百餘人無私啖一枚者其嚴肅如此一日沙彌以<lb
ed="B" n="0225b17"/>大蛇搏樹上雛鳥眾隨來往觀揮以長竿蛇怒目而視來急止<lb
ed="B" n="0225b18"/>其竿叱曰汝由嗔受惡形猶不知悔而以強凌弱抑知更有強<lb
ed="B" n="0225b19"/>於汝能弱汝者乎蛇即下來為說法蛇引頸似聽法狀久之乃<lb
ed="B" n="0225b20"/>去眾驚問故來曰吾聞至人無心入禽鳥不亂其群近虎狼能
<pb ed="B" xml:id="B27.0151.0226a" n="0226a"/><lb
ed="B" n="0226a01"/>馴其威吾無他彼時不見有蛇不見有鳥亦不見吾不見之處<lb
ed="B" n="0226a02"/>湘陰易太史堂俊贈之詩云聽講蛇無毒巡山虎有威蓋紀實<lb
ed="B" n="0226a03"/>也時法侶雲從日食千指而資生艱難或饘鬻不繼乃分衛乞<lb
ed="B" n="0226a04"/>食僕僕風雪中常顛蹶足破血流猶裹扶前導自忘其疲卒能<lb
ed="B" n="0226a05"/>隨機誘勸皆獲法喜所至香花盈路眾賴以贍同治甲戊穆宗<lb
ed="B" n="0226a06"/>哀詔至衡來哭之痛或問之曰世外人非有君臣之誼何傷感<lb
ed="B" n="0226a07"/>如是來曰洪逆倡亂十餘年生民塗炭自大行皇帝登極化紅<lb
ed="B" n="0226a08"/>巾為赤子吾輩得優游林下一旦天崩地坼山川草木莫不雨<lb
ed="B" n="0226a09"/>血况有情者乎是時已有順寂意以殿宇未成為念厥後嘗徧<lb
ed="B" n="0226a10"/>求繼者且告眾曰三眾火宅早求出離勿使此生空無所得吾<lb
ed="B" n="0226a11"/>不惜他日死於道路但恨般若智燈無人續焰吾身如秋葉枯<lb
ed="B" n="0226a12"/>藤不久住也眾大驚曰師豈不垂憐眾生而獨得解脫耶來曰<lb
ed="B" n="0226a13"/>吾視菩提涅般如夢幻豈厭生死諸佛聖人為調伏眾生示現<lb
ed="B" n="0226a14"/>滅度法皆如是吾當乘願再來汝且無留戀光緒元年正月乃<lb
ed="B" n="0226a15"/>謂首座鐙曰暫以大法累師吾有前因在朗州當往了之眾堅<lb
ed="B" n="0226a16"/>留不可臨行遍禮佛像若永訣者八月由長沙抵朗禮者盈門<lb
ed="B" n="0226a17"/>頃之病痢醫來不嘗藥曰眾生病吾亦病眾生無病吾無病語<lb
ed="B" n="0226a18"/>畢吉祥而逝時元年乙亥九月十六日也壽六十有三臘二十<lb
ed="B" n="0226a19"/>有七寂後七日入龕顏色不變異香滿室有一初受優婆夷戒<lb
ed="B" n="0226a20"/>者疑曰既得道胡病死偶步庭際見來現金色身於空中俄頃
<pb ed="B" xml:id="B27.0151.0226b" n="0226b"/><lb
ed="B" n="0226b01"/>而隱乃大慟詣龕前懺禮朗人神之欲留龕眾以遺命當歸不<lb
ed="B" n="0226b02"/>許乃奉龕歸衡陽經過寺院前一夕皆夢來至還山之日林壑<lb
ed="B" n="0226b03"/>昏昧猿鳥悲鳴弟子得心法者二十餘人得度皈戒者又數十<lb
ed="B" n="0226b04"/>人合詞同念為起塔於岐山懶放塔下葬後十有七年釋敬安<lb
ed="B" n="0226b05"/>述其狀云</p>
</div>