<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>明金陵大天界寺沙門釋力金傳</head>
                <p xml:id="pB27p0379a1801">釋力金字西白姓姚氏吳人也母周氏夢一龐眉僧類應真者
<lb ed="B" n="0379a19"/>直前麾斥驚<g ref="#CB24336">𧦝</g>而覺已而有孕時至而育奇芬滿室年方齔髫
<lb ed="B" n="0379a20"/>廣顙修頸晳白如玉見者愛憐性尤頴悟凡書一覽即能記憶
<pb ed="B" xml:id="B27.0151.0379b" n="0379b"/>
<lb ed="B" n="0379b01"/>嘗游佛寺見像輒自下拜信仰日深因投縣中寶積院禮道原
<lb ed="B" n="0379b02"/>衍祝髮年十一受具戒精研三觀十乘之旨領其樞要衍主秀
<lb ed="B" n="0379b03"/>之德藏金為綱維軌範肅然忽喟然歎曰名相之學略諳之矣
<lb ed="B" n="0379b04"/>盍棄諸緣而往躋覺路遂更衣入虎林謁古鼎銘於雙徑一見
<lb ed="B" n="0379b05"/>以法器相期示以德山見龍潭語金奮然踊躍直觸其機從而
<lb ed="B" n="0379b06"/>有契遂為記堂未幾分席後堂敷宣大法如山川出雲靈雨沾
<lb ed="B" n="0379b07"/>潤四眾信服復登前堂聲光燁燁起叢林間元至正丁酉出主
<lb ed="B" n="0379b08"/>蘇之瑞光寺會嘉興天寧寺災郡守貳咸以為非金不足以起
<lb ed="B" n="0379b09"/>廢具禮幣遣使者力致之金至未久儼如兜率天宮下見人世
<lb ed="B" n="0379b10"/>道路過者莫不瞻禮贊歎帝師大寶法王聞其賢授以圓通普
<lb ed="B" n="0379b11"/>濟之號有明初興洪武改元弘闡佛乘首開善世院俾擢有道
<lb ed="B" n="0379b12"/>浮屠莅天下名山杭之淨慈主席尚虛僉欲起金居之疏幣交
<lb ed="B" n="0379b13"/>至浙江省丞復遣使趣之金皆力辤既而有旨起住大天界寺
<lb ed="B" n="0379b14"/>先夕有僕夢花發如芙蓉光彩絕異旁一人曰此花天子當取
<lb ed="B" n="0379b15"/>之而去旦而命下果符所兆金既應詔至闕下見於外朝慰勞
<lb ed="B" n="0379b16"/>優渥即令內官送其入院賜以天廚法饌萬幾之暇時召入禁
<lb ed="B" n="0379b17"/>庭奏對多稱旨蓋金精通內典愽極羣書其與薦紳譚論霏霏
<lb ed="B" n="0379b18"/>如屑玉故咸樂與之游至於勘辯學子直指心源宗說兼行機
<lb ed="B" n="0379b19"/>用迭發尤足使聞者敬仰四年春詔集三宗名僧十人及其徒
<lb ed="B" n="0379b20"/>眾二千設廣薦法會於鍾山命金總持齋事於是靈承上旨儀
<pb ed="B" xml:id="B27.0151.0380a" n="0380a"/>
<lb ed="B" n="0380a01"/>制規式皆傳之遠永五年詔復建會大駕臨幸詔金闡揚第一
<lb ed="B" n="0380a02"/>義諦自公候以至庶僚環而聽之靡不悅服一日忽示微疾謝
<lb ed="B" n="0380a03"/>去醫藥飲食手書一偈委順而化洪武六年十二月二十四日
<lb ed="B" n="0380a04"/>也停龕六旬始行荼毗其貌如生火時獲舍利無算壽四十七
<lb ed="B" n="0380a05"/>臘三十六三會語有錄塔於嘉興城西環翠蘭若金幼喪父奉
<lb ed="B" n="0380a06"/>母至孝為築孤雲庵奉之以居或有議者則婉告之曰不見編
<lb ed="B" n="0380a07"/>蒲陳尊宿乎胡言之易易耶平生以宗教為<anchor xml:id="beg_199" type="cb-app"/>己<anchor xml:id="end_199"/>任神觀秀偉智
<lb ed="B" n="0380a08"/>辯縱橫嘗以楞伽經及法寶壇經為釋門心要當毒暑時揮汗
<lb ed="B" n="0380a09"/>謄鈔鍥梓以傳弟子覺慧深恐遺行將泯因條繫群行為書乞
<lb ed="B" n="0380a10"/>金華宋濂為之銘云文見鑾坡續集</p>
</div>