<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>明杭州淨慈寺沙門釋師頤傳<note place="inline">天宇淨　時庵敷</note>
                    </head>
                <p xml:id="pB27p0387b0201">釋師頤字希古號簡庵別號佛鑑姓朱氏澉川人也世居檇李<lb
ed="B" n="0387b03"/>積善累功明洪武丙辰重九其母王氏夜夢梵僧盋擎一栗大<lb
ed="B" n="0387b04"/>升許授之把玩間忽爆聲若雷白氣騰空驚寤而生髫齔讀書<lb
ed="B" n="0387b05"/>聰穎異凡年十七從萬壽天宇淨祝髮淨後主臨江西華頤隨<lb
ed="B" n="0387b06"/>侍焉然每參不契乃走靈隱扣時敷庵詰曰江西見馬祖頂相<lb
ed="B" n="0387b07"/>否應聲曰千年桃核裏覓甚舊時仁敷頷之令居擇木寮屢有<lb
ed="B" n="0387b08"/>啟迪而大疑未徹嘗舉趙州狗子語咨其究竟敷曰待冷泉逆<lb
ed="B" n="0387b09"/>流即向汝道自後若窮子求奇珍不釋懷者逾月一日偶步冷<lb
ed="B" n="0387b10"/>泉亭覩奔流翻激豁然自得即趨白敷曰冷泉逆流也敷曰汝<lb
ed="B" n="0387b11"/>見何來頤曰千峰勢到嶽邊止萬壑聲歸海上消敷曰脫空漢<lb
ed="B" n="0387b12"/>三十年後落節去也頤拂袖飄飄翛然自遠尋上金陵禮雪軒<lb
ed="B" n="0387b13"/>成見其丰裁挺秀吐氣不凡竟畀以藏鑰義學復深歷歲庚辰<lb
ed="B" n="0387b14"/>出世杭之崇福既而退處萬壽卒繼敷席永樂丙<anchor xml:id="beg_1a4" type="cb-app"/>戌<anchor xml:id="end_1a4"/>以高僧徵<lb
ed="B" n="0387b15"/>修大典總持釋宗蜚聲黼座書成碧峰無作行歆其道辟居首<lb
ed="B" n="0387b16"/>席平昔研求古學精於鑑別為太宗所知命乘驛遄征索古彝<lb
ed="B" n="0387b17"/>器歸進所得賜賚甚厚丁酉僧錄司挹其清譽檄住中天竺其<lb
ed="B" n="0387b18"/>寺久廢立視荒煙碎甓間每欲及時興復後以校讐藏典徵詣<lb
ed="B" n="0387b19"/>北原歷歲庚子始竣事辭歸賜佛像經玦衣幣寵渥有加適淨<lb
ed="B" n="0387b20"/>慈主席虛曠僉舉頤辛丑冬寺眾迎入薦紳餞送若慈雲來覆
<pb ed="B" xml:id="B27.0151.0388a" n="0388a"/><lb
ed="B" n="0388a01"/>靈鷲再會居數載剏建殿宇高廣可該中塑羅漢神相五百十<lb
ed="B" n="0388a02"/>六金彩炫然如來正殿大棟蠹腐易以良材宛若初成更築圓<lb
ed="B" n="0388a03"/>通殿設三大士像飾三十二應相列無盡寶鐙皆玅智所發真<lb
ed="B" n="0388a04"/>誠感格前後費數千金施者雲集多樂助之靡不即相融性霑<lb
ed="B" n="0388a05"/>教開昏所謂不動舌根盡回向菩提者非耶戊申秋頗倦送迎<lb
ed="B" n="0388a06"/>蕭然引退休於寺北萬工池右啜粥默坐五易星霜宣德壬子<lb
ed="B" n="0388a07"/>冬十月四日語眾曰吾行矣沐浴更衣結趺危坐書偈云須彌<lb
ed="B" n="0388a08"/>一拳大海一口海渴山崩鳥飛兔走已而徐勵其徒曰世相無<lb
ed="B" n="0388a09"/>常各宜勤修勿令退失眾方念佛寂然而逝闍維白煙四布籠<lb
ed="B" n="0388a10"/>寺林宇移時始散所獲舍利羅五色晶明頂骨齒牙數珠不壞<lb
ed="B" n="0388a11"/>塔於雷峰之陽年五十有七臘四十一楊復為之銘具見寺志</p>
</div>