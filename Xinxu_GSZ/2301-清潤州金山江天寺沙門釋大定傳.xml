<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>清潤州金山江天寺沙門釋大定傳</head>
                <p xml:id="pB27p0222a1601">釋大定字密源姓鄧氏黃陂人也父學浩母蔡氏雷雨中見寶
<lb ed="B" n="0222a17"/>塔湧見其前感而有身故生有自來幼而素食有志遺塵及嚴
<lb ed="B" n="0222a18"/>慈見背詣隨州仁聖寺禮本分剃度同參大千知為道器時善
<lb ed="B" n="0222a19"/>誘之定為沙彌即精進猛勇脇不沾席咸豐五年定年三十二
<lb ed="B" n="0222a20"/>從襄陽淨信寺映川圓具遭逢寇亂三為賊虜皆因緣得脫避
<pb ed="B" xml:id="B27.0151.0222b" n="0222b"/>
<lb ed="B" n="0222b01"/>兵年餘居徙無常入蜀至寶光寺參妙香不契乃徧歷終南五
<lb ed="B" n="0222b02"/>臺九華普陀維揚之高旻毘陵之天寧皆定問道處最後至金
<lb ed="B" n="0222b03"/>山見觀心慧令參念佛是誰有省定本名大頂觀問名時聆音
<lb ed="B" n="0222b04"/>未悉誤為大定乃曰一定多少時對曰不墮諸數觀笑曰可謂
<lb ed="B" n="0222b05"/>大定矣自是始更名大定久之命為領袖同治甲<anchor xml:id="beg_ed" type="cb-app"/>戌<anchor xml:id="end_ed"/>觀示寂時
<lb ed="B" n="0222b06"/>定已還鄂居歸元寺迎之還山初不言住持事既至丈室首座
<lb ed="B" n="0222b07"/>惟請繼席堅辤不允惟偕眾僧環跪不起定不得已許之然性
<lb ed="B" n="0222b08"/>枯淡居二年即退仍禪誦不倦雖老不假給侍躬自縫浣或略
<lb ed="B" n="0222b09"/>失威儀即跪佛前痛自責勵學者為之感泣室中惟一禪床常
<lb ed="B" n="0222b10"/>坐一日如彈指頃尚言恐有走漏愧古人多矣其真詣如此光
<lb ed="B" n="0222b11"/>緒癸卯年<anchor xml:id="beg_ee" type="cb-app"/>已<anchor xml:id="end_ee"/>八十眾請開期弘法登壇乞戒者五百餘人極一
<lb ed="B" n="0222b12"/>時法會之盛丙午七月偶患疾延醫視之定笑曰我本無病奚
<lb ed="B" n="0222b13"/>用藥為猶兀坐自若高居士者本五戒弟子辤之他往定曰勿
<lb ed="B" n="0222b14"/>去恐汝回時不及見或以為戲言至八月三日有請益者初不
<lb ed="B" n="0222b15"/>之答哀懇再三乃厲聲曰汝真欲參禪祗須到底毋懈若中道
<lb ed="B" n="0222b16"/>而退前功盡棄言詞痛切聞者墮淚明日五鼓呼侍者扶起端
<lb ed="B" n="0222b17"/>坐至日午頭稍低側或呼曰老宿平時脊梁如鐵今何乃爾定
<lb ed="B" n="0222b18"/>聞即舉頭泊然而寂明光緒三十二年八月日也壽八十三臘
<lb ed="B" n="0222b19"/>五十有五坐五十二夏茶毘火滅遠見其面目如常儼然入定
<lb ed="B" n="0222b20"/>近視則薪盡無餘獲舍利無數塔於五峰山之陽生平教人真
<pb ed="B" xml:id="B27.0151.0223a" n="0223a"/>
<lb ed="B" n="0223a01"/>參實悟不貴口頭利滑偶拈古人論說皆得其要嘗遊普陀與
<lb ed="B" n="0223a02"/>一座主論二六時中安身立命之處喟然歎曰真妄相待縱饒
<lb ed="B" n="0223a03"/>證真亦是對待邊事豈究竟耶聞者感服弟子慈本狀其行事
<lb ed="B" n="0223a04"/>乞釋敬安為之銘</p>
</div>