<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清江陵章華寺沙門釋松青傳</head>
                <p xml:id="pB27p0430b1801">釋松青字空萬姓蔡氏安陸人幼性誠實喜聆因果年方舞勺<lb
ed="B" n="0430b19"/>便從剃落棲於沙津清涼寺弱冠稟戒於舊口蓮華寺專精毘<lb
ed="B" n="0430b20"/>尼篤志勤修嘗受華嚴法華涅槃大乘諸經知法華經藏深固
<pb ed="B" xml:id="B27.0151.0431a" n="0431a"/><lb
ed="B" n="0431a01"/>幽遠無人能到唯佛與佛乃能究竟諸法實相故矢志弘揚淨<lb
ed="B" n="0431a02"/>土以念佛為本及從事游參諸方尊宿僉以法器目之咸豐九<lb
ed="B" n="0431a03"/>年始來東山時章華法席欲墜沙市耆舊馬印川李星垣輩舉<lb
ed="B" n="0431a04"/>松為住持請於江陵令張公一見即相贊許曰松禪師神氣靜<lb
ed="B" n="0431a05"/>穆不染浮囂是誠有道者及入院見敗宇頹垣荒榛滿目慨然<lb
ed="B" n="0431a06"/>以興復為<anchor xml:id="beg_1e7" type="cb-app"/>己<anchor xml:id="end_1e7"/>任始事叩募有以穢物予之松絕不與校坦然無<lb
ed="B" n="0431a07"/>忤雖重耳受塊師德乾唾方之蔑然人以是服其雅量感厥真<lb
ed="B" n="0431a08"/>誠欣欣樂助不二載佛像廟貌煥然一新三年退謝盡其所餘<lb
ed="B" n="0431a09"/>遺之繼席一衣一缽飄然長往首登五臺旋踐峨嵋四年復返<lb
ed="B" n="0431a10"/>沙津仍棲東山四眾叩請更還本寺因念規制麤定將專志淨<lb
ed="B" n="0431a11"/>修閉關七載一日寺僧上市馬君印川問曰松禪師何日出關<lb
ed="B" n="0431a12"/>耶寺僧曰未也馬君曰吾昨於行路見之非邪遂從至寺見封<lb
ed="B" n="0431a13"/>識如故乃歎其神異久之而去松生平篤厚語不妄發六時禮<lb
ed="B" n="0431a14"/>誦五十餘年無一日虛度歸依弟子數百人嘗建涅槃會垂數<lb
ed="B" n="0431a15"/>十秋光緒二十六年佛涅槃日忽喟然曰余於斯會止於今矣<lb
ed="B" n="0431a16"/>明年春果示疾二月十九日合掌向西說偈而逝壽七十六臘<lb
ed="B" n="0431a17"/>六十三茶毘時五色火光似蓮花飛舞遠近觀者覩此異相嗟<lb
ed="B" n="0431a18"/>咨無已塔於本寺舊藏</p>
</div>