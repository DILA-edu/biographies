<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>明福州鼓山湧泉寺沙門釋智誾傳</head>
                <p xml:id="pB27p0452a1601">釋智誾字雪關姓傅氏上饒人齔齡捨身徧習經論便解文義
<lb ed="B" n="0452a17"/>稍長讀壇經火燒海底句心大疑之往參博山山示以船子藏
<lb ed="B" n="0452a18"/>身語默究久之偶見槽廠拽磨忽磨鼻脫去有省作偈呈山山
<lb ed="B" n="0452a19"/>曰子可參禪也一日指衲衣令作頌誾援筆立成五頌山曰汝
<lb ed="B" n="0452a20"/>偈固佳但風骨大露須知宗門語句如滿口含冰不曾道著水
<pb ed="B" xml:id="B27.0151.0452b" n="0452b"/>
<lb ed="B" n="0452b01"/>字復曰子根太利須是死却全心始得誾再拜受教即閉關六
<lb ed="B" n="0452b02"/>載中懸大鏡對之趺坐纔覺業識心動便指摘鏡中人久之收
<lb ed="B" n="0452b03"/>放自然作雪關歌山見之擊節稱善乃為啟關壬申曹能始觀
<lb ed="B" n="0452b04"/>察請開法當山解制上堂曰九十日期已滿閉門作活事不曾
<lb ed="B" n="0452b05"/>揑殺獼猴子重疊山關未易過大抵末法禪期真參罕遇縱他
<lb ed="B" n="0452b06"/>意樹抽枝未見心花成片雖然如是冷冷豈無一粒豆煼有不
<lb ed="B" n="0452b07"/>跨石門扶持祖風者乎如無且向蘆花深處宿月明穿過釣魚
<lb ed="B" n="0452b08"/>臺未幾示寂建塔博山誾亦能詩詠天鏡巗云扁秘靈奇久鴻
<lb ed="B" n="0452b09"/>濛忽啟藏巗吞江霧白泉灑洞門涼鏡可容天面窗惟貯月光
<lb ed="B" n="0452b10"/>道人何所見一鳥過滄浪惜多佚兦</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>