<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清黃檗山寺沙門釋隆琦傳</head>
                <p xml:id="pB27p0412a1201">釋隆琦字隱元姓林氏黃檗人也生有靈徵幼志凝重因父遠
<lb ed="B" n="0412a13"/>遊不歸絕意婚娶附舟詣補陀禱祝睹大士境界遂欲軼塵乃
<lb ed="B" n="0412a14"/>禮黃檗鑑源為師薙染易服遍造諸方潛穎真參心光燦發聞
<lb ed="B" n="0412a15"/>密雲居金粟逕往依之始露頭角機鋒酬酢迥出尋常密雲甚
<lb ed="B" n="0412a16"/>相契重逮受黃檗請琦迺偕還舊山結茅於師子巖隱安繼主
<lb ed="B" n="0412a17"/>檗山琦本同參則延之領眾因繼其法費隱既受別請林御史
<lb ed="B" n="0412a18"/>汝翥與士眾請居祖席始出世焉坐夏十稔指踰三千鞭龍策
<lb ed="B" n="0412a19"/>象聲光遠播萬里抉桑梯航申禮祈教彼土懇請尤摯琦亦自
<lb ed="B" n="0412a20"/>知信於東倭實有宿緣當為了之故揚帆破浪海若效靈遂底
<pb ed="B" xml:id="B27.0151.0412b" n="0412b"/>
<lb ed="B" n="0412b01"/>長琦島主欣迎萬象雲擁駐錫興福益以崇福兼茲二剎法雨
<lb ed="B" n="0412b02"/>所施罔不沾溉受請普門國王大將軍咸來致敬寵錫優渥珍
<lb ed="B" n="0412b03"/>服名香絡繹充積琦亦漠然惟思流通正教弘我佛旨但每念
<lb ed="B" n="0412b04"/>祖庭時有故山之思國王感其眷戀乃於太和山更起梵宮仍
<lb ed="B" n="0412b05"/>名黃檗以慰其心移居未久舉首座性瑫自代退隱松堂國王
<lb ed="B" n="0412b06"/>為建壽塔優游泉石十有餘載預知報謝乃示微疾彼國王臣
<lb ed="B" n="0412b07"/>慰問再四皆裁偈酬答端居而化康熙十二年癸丑四月三日
<lb ed="B" n="0412b08"/>也壽八十有二臘五十有三得法者二十二人有七會語錄琦
<lb ed="B" n="0412b09"/>貌魁偉秉性剛正苦行高誼具在年譜檗山大眾仰其餘徽為
<lb ed="B" n="0412b10"/>築衣缽塔釋如幻弘為之記銘見瘦松集</p>
</div>