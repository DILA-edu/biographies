<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>清燕京廣濟寺沙門釋性美傳</head>
                <p xml:id="pB27p0292b1101">釋性美字恆明姓王氏順天人也生而敦厚資稟聰穎而氣力
<lb ed="B" n="0292b12"/>雄健刻厲有為髫齡喪母美泣曰慈親長逝我願入山其父允
<lb ed="B" n="0292b13"/>之送入廣濟寺剃度時主席洗元道風藉甚美執弟子禮不少
<lb ed="B" n="0292b14"/>怠周旋進退悉中機宜洗元大奇之及長有志焚修京市輻湊
<lb ed="B" n="0292b15"/>頗厭諠雜乃退隱玉泉山二聖庵閉戶禁足草衣木食并日而
<lb ed="B" n="0292b16"/>餐時明崇禎元年也清室方興用兵攻取進逼燕京掠玉泉山
<lb ed="B" n="0292b17"/>而過所獲男女少者衣以彩繪美亦在虜中因使之監守兵行
<lb ed="B" n="0292b18"/>與諸婦處日夜誦經不絕人皆敬服兵退悉全節歸崇禎十五
<lb ed="B" n="0292b19"/>年清兵復從墻嶺下守將逆戰半日擒殺數千人陳尸遍野及
<lb ed="B" n="0292b20"/>清人還師戰場外血肉糜爛腥穢薰蒸過客觸之輒病美惻然
<pb ed="B" xml:id="B27.0151.0293a" n="0293a"/>
<lb ed="B" n="0293a01"/>憫之荷長鍬率弟子掘土深五尺舉尸埋焉或見顙有泚掩其
<lb ed="B" n="0293a02"/>鼻及託故不行者美因說法感以至誠發其善念用是不復憎
<lb ed="B" n="0293a03"/>惡辛劬月餘乃畢其事然天陰夜黑時聞哭聲往往白晝見形
<lb ed="B" n="0293a04"/>人有逢之無不死者美復建水陸大會四十九日自茲以後災
<lb ed="B" n="0293a05"/>戾消滅人慶安居初美之被虜也軍士以手指之曰瓦迷瓦迷
<lb ed="B" n="0293a06"/>者華言殺主者以其方外頭陀令勿殺美因於萬眾奔竄中仍
<lb ed="B" n="0293a07"/>還故居低徊不忍去明使來略地亦不之疑蓋真實無欺取信
<lb ed="B" n="0293a08"/>遠人人亦望而知為長者美住二聖庵時地甚逼隘四方禪客
<lb ed="B" n="0293a09"/>歸之達六千眾乃迎滿月講華嚴疏鈔眾聞之皆有省悟美以
<lb ed="B" n="0293a10"/>一人飯六千眾人皆果腹而已獨半湌飯而不菜咸以白齋稱
<lb ed="B" n="0293a11"/>之嘗刺血書華嚴經足不履城市而名嘖嘖禁庭時兵吏兩曹
<lb ed="B" n="0293a12"/>以至御史內院訪謁不絕馬蹏車轍時交於門司禮監太監王
<lb ed="B" n="0293a13"/>永祚尤加敬禮為置蔬圃十畝附益寺基流賊李自成犯闕荼
<lb ed="B" n="0293a14"/>毒生靈清兵入關掃除寇亂定鼎燕都而八旗所處皆故明宅
<lb ed="B" n="0293a15"/>第戎馬從橫多散處寺院有樂山僧為廣濟耆宿恐力不支因
<lb ed="B" n="0293a16"/>馬化龍捨柳林地十二頃迎美於二聖庵乃復入廣濟寺初樂
<lb ed="B" n="0293a17"/>山之來請也眾以京邑荒殘之後車騎蹂躪旦夕數驚皆不欲
<lb ed="B" n="0293a18"/>行滿月亦拘守二聖庵中峙<g ref="#CB33482">䠧</g>不前美獨毅然以護法自任飛
<lb ed="B" n="0293a19"/>錫而至於是從百餘人相隨入院諸藩府聞之皆仰其清德追
<lb ed="B" n="0293a20"/>述舊事言及保全婦節掩埋戰骨尤津津不置檀那慕之來者
<pb ed="B" xml:id="B27.0151.0293b" n="0293b"/>
<lb ed="B" n="0293b01"/>闐塞其門如市更請滿月敷講席於廣濟演護國仁王經八王
<lb ed="B" n="0293b02"/>隨喜見美有加禮方中原鼎革京國洶洶草創未定而法會不
<lb ed="B" n="0293b03"/>衰象教復起者美之力也五年春王師南下用兵淮江京衛物
<lb ed="B" n="0293b04"/>價騰湧穀食尤甚寺無恆產仰食檀施而僧侶日眾相依不去
<lb ed="B" n="0293b05"/>時有在陳之歎一日忍饑鍵戶瞑目禪牀忽有叩戶聲啟扉視
<lb ed="B" n="0293b06"/>之則米車五兩粲粲盈門問所從來則馮居士顯功夜夢中有
<lb ed="B" n="0293b07"/>人告曰廣濟絕糧胡不將去如是者三故相餽耳其靈感如此
<lb ed="B" n="0293b08"/>玉光律師者寺中老宿也因朝五臺回翔京闕美即迎居方丈
<lb ed="B" n="0293b09"/>執弟子禮甚恭事詳本傳廣濟為都門律席實美倡之嘗南渡
<lb ed="B" n="0293b10"/>江覽雨花牛首諸勝東至靈隱考槃三月後過金陵印藏經五
<lb ed="B" n="0293b11"/>千四十八卷十六年秋自江南歸玉光把手甚歡康熙二年始
<lb ed="B" n="0293b12"/>建藏經閣庋之沈宮詹荃為題額焉寂於康熙六年正月十三
<lb ed="B" n="0293b13"/>日將示疾時呼弟子德光復初天孚告曰吾大願已足從此逝
<lb ed="B" n="0293b14"/>矣汝輩好為之眾愕然乃起沐浴更衣趺坐疊掌而逝塔於玉
<lb ed="B" n="0293b15"/>泉山</p>
</div>