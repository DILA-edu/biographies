<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">

<lb ed="B" n=""/><anchor n="B.27.0151"/>
                    <head>明雲南笻竹寺沙門釋圓旭傳<persName type="secondary"><anchor xml:id="beg_145" type="cb-app"/>陝<anchor xml:id="end_145"/>西僧</persName>
                    </head>
                <p xml:id="pB27p0288b0301">釋圓旭字萬松通海人少機敏負奇氣既捨俗務修持宗乘教
<lb ed="B" n="0288b04"/>觀靡不博通周覽名山行蹤所至勝境殆遍嘗慨然慕濟顛之
<lb ed="B" n="0288b05"/>為人故任性飄忽倜儻怪特久亦自得明崇禎間還滇憇於笻
<lb ed="B" n="0288b06"/>竹起居不常飲食無節狀類瘋狂時入酒樓高歌起舞旁若無
<lb ed="B" n="0288b07"/>人人或戲之則發人隱私語多奇中嘗衣婦女襦帬遨遊市廛
<lb ed="B" n="0288b08"/>亦不知所自來市人環觀所著帬服頃忽不見莫測所以每一
<lb ed="B" n="0288b09"/>入定即危坐道旁數日不移風雨卒至亦不知避瞑息如故一
<lb ed="B" n="0288b10"/>日徧辭所識還山沐浴焚香禮佛告眾作別眾未之信唱偈坐
<lb ed="B" n="0288b11"/>化<anchor xml:id="beg_146" type="cb-app"/>陝<anchor xml:id="end_146"/>西僧者其名字不詳明萬曆間遊雞足入迦葉殿取土主
<lb ed="B" n="0288b12"/>神負之而走寺僧大駭逐而奪之僧曰尊者道場何可容此牲
<lb ed="B" n="0288b13"/>酒污我清淨我已牒官府明斥此神下山矣寺僧以其誕妄爭
<lb ed="B" n="0288b14"/>持不已乃委像而去寺僧欲舁之歸重不能舉是夕夢神謝曰
<lb ed="B" n="0288b15"/>我已被逐下山復何面目久居此乎今卜他所幸勿相留明晨
<lb ed="B" n="0288b16"/>忽聞山下居民鼓樂來山詢之曰是夜土主神示夢欲來山下
<lb ed="B" n="0288b17"/>卜居故村老相約迎之耳蓋<anchor xml:id="beg_147" type="cb-app"/>陝<anchor xml:id="end_147"/>西僧先具詞於大理巡道告神
<lb ed="B" n="0288b18"/>酒醴牲牢污辱名山乞法治之巡道曰彼神也我何能禁僧曰
<lb ed="B" n="0288b19"/>但乞允我詞我自能治遂批移下山故僧來負之神亦從命吁
<lb ed="B" n="0288b20"/>異矣</p>
</div>