<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">

<lb ed="B" n=""/><anchor n="B.27.0151"/>
                    <head>清甯鄉大溈山密印寺沙門釋濬明傳</head>
                <p xml:id="pB27p0295a1901">釋濬明湘鄉縣志作俊明塔銘稱哲公蓋名哲也睿哲文明取
<lb ed="B" n="0295a20"/>旨甚洽江甯徐氏世居金陵明生而端謹孝友天成嘗為母祈
<pb ed="B" xml:id="B27.0151.0295b" n="0295b"/>
<lb ed="B" n="0295b01"/>請航海而南步朝補陀得晤至公辤意契合竟徹空有及慈親
<lb ed="B" n="0295b02"/>見背衰絰斯除便赴京城佛會寺落髮至公知有道根遂授記
<lb ed="B" n="0295b03"/>莂或云濬明少時夢一老僧教之持誦一日遊寺中聞僧誦經
<lb ed="B" n="0295b04"/>皆夢中語問之乃般若波羅密多心經也明頓悟棄妻子受戒
<lb ed="B" n="0295b05"/>然則誦經僧殆即至與康熙時湘鄉白雲山僧募經江甯未集
<lb ed="B" n="0295b06"/>而沒託於明為畢斯願慨然許諾竟致全藏來褒忠山士人彭
<lb ed="B" n="0295b07"/>青選仰其高誼建閣藏之遂留寺中後往荊紫大溈諸山屢主
<lb ed="B" n="0295b08"/>法席歲旱禱雨甘霖立沛郡守牧伯為勒至誠如神額以頌之
<lb ed="B" n="0295b09"/>一夕大雪青選夢明言寺僧饑甚晨興令僕致米時雪深沒踝
<lb ed="B" n="0295b10"/>山徑自開積凍微釋異之至寺見韋<g ref="#CB00501">䭾</g>像杵沾雪泥水尚涔涔
<lb ed="B" n="0295b11"/>下也有龍盤繞閣楹昂首欲厺明戒之曰毋壞寺毋傷生靈毋
<lb ed="B" n="0295b12"/>淹禾稼龍果蜿蟺行石間可半里許風雲四起擘石飛去山舊
<lb ed="B" n="0295b13"/>有虎歗聲怖行人及明住山久之不復知虎所在乾隆丙寅強
<lb ed="B" n="0295b14"/>應大溈之請甫膺丈席四方奔奏食指近千錘鍊所施莫不獲
<lb ed="B" n="0295b15"/>益乾隆十三年戊辰春偶示微疾匝月間說偈而化經日如生
<lb ed="B" n="0295b16"/>蓋終於荊紫峯西甯譚大昇為銘其塔云有自述行狀今不可
<lb ed="B" n="0295b17"/>見志稱其言曰龍翔虎去老僧亦從此逝矣其自述者非邪</p>
</div>