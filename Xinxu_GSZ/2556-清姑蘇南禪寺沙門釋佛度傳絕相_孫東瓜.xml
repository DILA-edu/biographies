<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清姑蘇南禪寺沙門釋佛度傳<persName type="secondary">絕相　孫東瓜</persName>
                    </head>
                <p xml:id="pB27p0351a0201">釋佛度歙人也初至姑蘇流水居復住南禪寺堅守律法過午
<lb ed="B" n="0351a03"/>不湌夜坐不臥後於檀香觀音閣獨居數載專修淨業嘉慶戊
<lb ed="B" n="0351a04"/>寅春示微疾辭諸道友端坐念佛而化時有絕相禪師與度相
<lb ed="B" n="0351a05"/>友善及聞度化去乃曰渠去我亦去遂沐浴焚香面西趺坐合
<lb ed="B" n="0351a06"/>掌而寂絕相嘉禾人身體短小貌復不揚人多輕之絕相終日
<lb ed="B" n="0351a07"/>不言唯低頭念佛雖在操作不廢持誦晨禮四十八願及大悲
<lb ed="B" n="0351a08"/>懺晝課彌陀經數卷午後不食夜則西面危坐習以為常依南
<lb ed="B" n="0351a09"/>禪悉檀老人二十餘載老人時稱道之獨與佛度道誼甚洽故
<lb ed="B" n="0351a10"/>臨去相期聞聲應響知有自來矣又東瓜和尚姓孫氏餘杭人
<lb ed="B" n="0351a11"/>而忘其名字居恆素食性嗜東瓜人呼孫東瓜後出家華嚴庵
<lb ed="B" n="0351a12"/>償其夙志仍襲舊稱遂呼為東瓜和尚云為人不多言竟日遊
<lb ed="B" n="0351a13"/>行街市寒暑無間經十餘年人莫之測顧與鄰庵僧慧照相友
<lb ed="B" n="0351a14"/>善將寂之前月告照曰新正六日當相別汝合來送我至期因
<lb ed="B" n="0351a15"/>赴法慧庵返見慧照先在曰汝何來照因笑曰汝不嘗與我約
<lb ed="B" n="0351a16"/>耶特來相送耳乃首肯之曰汝真不負也遂沐盥更衣禮佛竟
<lb ed="B" n="0351a17"/>趺坐謂照曰既行不可無偈為我書之偈云終日走街坊心中
<lb ed="B" n="0351a18"/>念佛忙世人都不識別有一天堂既書後令誦朗誦畢曰吾去
<lb ed="B" n="0351a19"/>矣悠然而逝</p>
</div>