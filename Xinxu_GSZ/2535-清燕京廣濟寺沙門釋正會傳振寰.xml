<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清燕京廣濟寺沙門釋正會傳<persName type="secondary">振寰</persName>
                    </head>
                <p xml:id="pB27p0339b0601">釋正會字道光姓劉氏永寧人母李氏慈心愛物勤苦自持會
<lb ed="B" n="0339b07"/>生而性質剛直樸實持重志趣高超有不可一世之意年十二
<lb ed="B" n="0339b08"/>便爾離塵為安國寺果從所撫及長披度從能隱法師聽講楞
<lb ed="B" n="0339b09"/>嚴經聽未竟忽焉開敏識力慧心自異羣侶清順治七年玉光
<lb ed="B" n="0339b10"/>老人說戒廣濟會拜受焉爾時緇眾雲集日給浩繁會因辤去
<lb ed="B" n="0339b11"/>歸至汾上見田廬榛莽耆舊凋零斷井頹垣離離禾黍低個久
<lb ed="B" n="0339b12"/>之蓋兵燹之餘流冠蠭聚燕趙衛晉殘破尤甚乃思南遊從事
<lb ed="B" n="0339b13"/>參究於是泛長江浮震澤往來金陵鐵甕間徘徊於玉峯鑑湖
<lb ed="B" n="0339b14"/>之上登高四望滿目烽煙憑弔欷歔悵然自失由是復折而北
<lb ed="B" n="0339b15"/>歷齊宋魯魏遂造五臺時順治十八年也其在臺山退然自處
<lb ed="B" n="0339b16"/>不異於人人亦尠知者嘗獨尋幽勝自為禪悅時逢暮春磵豁
<lb ed="B" n="0339b17"/>草綠徐步梵園荒蔓四圍路徑皆沒方舉袖拂草藉茵為坐忽
<lb ed="B" n="0339b18"/>見空中金光數丈瑞雲晻映間若文殊寶相半隱半露頃之屹
<lb ed="B" n="0339b19"/>然前立會驚愕下拜俄而一片紫霞從東飛來與之西去金光
<lb ed="B" n="0339b20"/>遂滅因以白眾眾多疑之然會生平無戲言知不誣也既感瑞
<pb ed="B" xml:id="B27.0151.0340a" n="0340a"/>
<lb ed="B" n="0340a01"/>應益自憤發行般舟三昧百日持誦精進勇猛無前回向西方
<lb ed="B" n="0340a02"/>直欲與佛齊肩康熙元年復入廣濟為西堂首座十年說戒信
<lb ed="B" n="0340a03"/>安又應宗師府萬壽戒壇兩期無少暇十五年雲光遊盤山不
<lb ed="B" n="0340a04"/>返廣濟虛席幾一載監院乃迎會入主方丈以振寰為闍黎振
<lb ed="B" n="0340a05"/>寰者燕臺華胃恬澹性成而虔於禮誦嫻於詞令辛酉歲聖祖
<lb ed="B" n="0340a06"/>幸臨迎至藏經閣下便問何處法臘幾何會但對曰晉人年七
<lb ed="B" n="0340a07"/>十聖祖熟視之曰殊健在及入丈室顧問般若經卷數會未及
<lb ed="B" n="0340a08"/>應闍黎代對之甚悉蓋聖祖萬機餘暇頗究心內典知此經本
<lb ed="B" n="0340a09"/>八百卷乃試問之闍黎初對以六百卷及再詰問乃曰二百卷
<lb ed="B" n="0340a10"/>實相般若亦在此中由是嘉歎知為積學</p>
</div>