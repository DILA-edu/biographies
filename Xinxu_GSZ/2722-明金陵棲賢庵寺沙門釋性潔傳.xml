<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>明金陵棲賢庵寺沙門釋性潔傳</head>
                <p xml:id="pB27p0452b1201">釋性潔字潤庵別號樂愚博野人失其姓氏童年依城西寺瑜
<lb ed="B" n="0452b13"/>伽師剃落習讀經論年二十隨香者步至五臺山見師子窟法
<lb ed="B" n="0452b14"/>席之勝乃求依止時空印喜其年少氣勁許之入堂三年之中
<lb ed="B" n="0452b15"/>華嚴大鈔與諸經論聽習已周究竟佛法大旨不在文字知見
<lb ed="B" n="0452b16"/>因棄前日所蘊敝衲一肩孤身萬里歷抵諸祖道場禪講尊旨
<lb ed="B" n="0452b17"/>一視無餘拂衣竟去仍歸五臺空印視之曰南方行腳一遭一
<lb ed="B" n="0452b18"/>領破衲也不曾換卻性潔曰師不與換誰能換得空印頷之萬
<lb ed="B" n="0452b19"/>曆庚子隨侍空印至燕京止明因寺啟楞嚴法席踰年南行止
<lb ed="B" n="0452b20"/>雙徑凌霄峰下而同侶觀衡禪師方出天臺直造徑山相訪見
<pb ed="B" xml:id="B27.0151.0453a" n="0453a"/>
<lb ed="B" n="0453a01"/>之大喜是時茶熟要衡入山摘茶衡曰住山人貪心亦不除多
<lb ed="B" n="0453a02"/>茶何為潔曰你也得飲衡曰我祗待人以茶飲我潔一喝衡曰
<lb ed="B" n="0453a03"/>幸汝不似我般人已而衡去潔亦結社匡山栖賢寺未幾復持
<lb ed="B" n="0453a04"/>缽白門縛茅於謝公墩右雖在城市蕭然獨處瓦罐茶鐺更清
<lb ed="B" n="0453a05"/>於巗穴深處真火宅中一團冰雪有為煩熱所逼一與相接頓
<lb ed="B" n="0453a06"/>入清涼從此高人名士多就之消其俗燄即廛肆若山林未捨
<lb ed="B" n="0453a07"/>人間已超然世外矣而大司馬李公殿元劉公密契尤深而印
<lb ed="B" n="0453a08"/>入心源者則宗伯凌公侍御陳公已形影無間於是易茆茨以
<lb ed="B" n="0453a09"/>甍棟儼然一功德林因自栖賢來亦額曰栖賢志不忘也潔居
<lb ed="B" n="0453a10"/>此二十餘年煙霞城市變幻無時心目間唯匡廬在望而已以
<lb ed="B" n="0453a11"/>崇禎十五年九月二十九日示寂卜塔於牛首山中啟穴則有
<lb ed="B" n="0453a12"/>山之耆宿號慧明者先在其中乃二函同葬共作一塔亦如多
<lb ed="B" n="0453a13"/>寶釋迦分坐一塔以示十世古今終始不離於當念十方剎海
<lb ed="B" n="0453a14"/>自他不隔於毫端者也癸未釋觀衡為之銘具顓愚集</p>
</div>