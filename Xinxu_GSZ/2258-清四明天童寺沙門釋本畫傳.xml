<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>清四明天童寺沙門釋本畫傳</head>
                <p xml:id="pB27p0190b1101">釋本畫字天嶽別號寒泉子姓蕭氏蘄春人幼性聰慧年方四<lb
ed="B" n="0190b12"/>周聽塾師誦書隨聲咿唔曰我亦能誦試之果然因令從讀日<lb
ed="B" n="0190b13"/>數百言穎異邁儔稍長隨父避寇匡盧恍若舊遊白父出家就<lb
ed="B" n="0190b14"/>大林慧剃染銳志苦學偶爾嬰疾乃禮誦習禪以資靜攝因閱<lb
ed="B" n="0190b15"/>鐙錄藏身處滅蹤迹沒蹤迹處莫藏身懷疑不已一日曉起宿<lb
ed="B" n="0190b16"/>鳥飛鳴有省時往參雪嶠信於開先問某也墜地二十年未知<lb
ed="B" n="0190b17"/>墜地事機語契合從茲服膺後依山翁忞於布木臺會天童密<lb
ed="B" n="0190b18"/>雲示寂相隨過四明迺於龕前受具足戒明年忞繼席畫嘗於<lb
ed="B" n="0190b19"/>侍立次問大慧謂參禪貴得命根斷若命根未斷時如何忞喝<lb
ed="B" n="0190b20"/>曰汝識何為命根乃豁然而悟後再參信於雲門書雲門大樹
<pb ed="B" xml:id="B27.0151.0191a" n="0191a"/><lb
ed="B" n="0191a01"/>授之又參箬菴問於夾山玉林琇於大雄皆器重之忞住台州<lb
ed="B" n="0191a02"/>廣潤時招畫至忞即升座告眾授以衣拂後結茅於黃石嵒三<lb
ed="B" n="0191a03"/>年移牧石菴首開法於龍門遷海會歷杭之佛曰清流越之平<lb
ed="B" n="0191a04"/>陽嘗再至焉為日最久康熙丙子延居天童年已七十六矣聖<lb
ed="B" n="0191a05"/>祖南巡賜宸翰石硯諸物至山畫對使賦詩恭謝盛典癸未冬<lb
ed="B" n="0191a06"/>營壽藏於東谷乙酉春搆歸來菴退休命弟子偉載乘主院事<lb
ed="B" n="0191a07"/>是冬書偈云辭世向誰辭西方太遠哉不如遺蛻葬山阿日聽<lb
ed="B" n="0191a08"/>長松響天籟伏枕數日吉祥而逝壽八十五臘七十三有六會<lb
ed="B" n="0191a09"/>語錄及牧石吟詩卷直木堂晚雲樓諸集</p>
</div>