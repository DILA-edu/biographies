<?xml version='1.0' encoding='utf-8'?>
<div xmlns="http://www.tei-c.org/ns/1.0" type="譯經">
<lb
ed="B" n=""/><anchor n="B.27.0151"/>
                    <head>元雲南玉案山寺沙門釋雄辯傳</head>
                <p xml:id="pB27p0035b0601">釋雄辯賜號洪鏡姓李氏善闡人也才思儁倜聰穎絕倫語音
<lb ed="B" n="0035b07"/>輕利善通方言少年出家事子雲國師為上足弟子元世祖既
<lb ed="B" n="0035b08"/>破大理段氏遺孽轉徙朝元南詔僧侶隨入華夏逾歲雄辯亦
<lb ed="B" n="0035b09"/>復北來居中國二十五年更事四師皆當世大德最後登班集
<lb ed="B" n="0035b10"/>之堂嗣壇主之法研窮方等玅解玄理其學大備乃喟然歎曰
<lb ed="B" n="0035b11"/>佛法種子不絕於世矯矯龍象豈擇地而行吾其南歸將以方
<lb ed="B" n="0035b12"/>言譯其經論饟我荒服因詣壇主乞白其語於帝師遂為璽書
<lb ed="B" n="0035b13"/>以賜之號曰洪鏡既歸取圓覺諸經及摩訶衍四絕綸飜以僰
<lb ed="B" n="0035b14"/>語反復論辯曲盡幽微而詞旨淺近通於俗說故其書盛傳習
<lb ed="B" n="0035b15"/>者益眾六詔玄風普及婦孺實自茲始當其攝齋升講口如泉
<lb ed="B" n="0035b16"/>瀉滔滔不竭人稱雄辯法師足副其名云時梁王為雲南王以
<lb ed="B" n="0035b17"/>天屬之尊事之甚嚴雄辯晚歲精進行道化人及物本諸慈惠
<lb ed="B" n="0035b18"/>於是德聲遐布法隆荒徼四眾歸之達數萬指而自視欿然蓋
<lb ed="B" n="0035b19"/>其猛志邁修閎願慈忱有不可思議者以大德五年十一月九
<lb ed="B" n="0035b20"/>日坦化壽七十有三臘四十有七荼毗時見有五色舍利其他
<pb ed="B" xml:id="B27.0151.0036a" n="0036a"/>
<lb ed="B" n="0036a01"/>異徵甚多弟子玄堅建塔于玉案山陽所譯經論多僰人語言
<lb ed="B" n="0036a02"/>華俗不曉故不流入中土今雖有傳書罕見善本</p>
</div>