<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>明五臺山壽安禪林沙門釋具生傳</head>
                <p xml:id="pB27p0163b0701">釋具生者本名具生吉祥中天竺迦維衛國人行二字略也剎
<lb ed="B" n="0163b08"/>地利種三藏五明無不徹究自謂言語非究竟法乃入雪山習
<lb ed="B" n="0163b09"/>定十有二年得奢摩他求證於迦羅室利尊者尊者可之元末
<lb ed="B" n="0163b10"/>明初浮海東來求禮五頂所經信度高昌諸域國王而下莫不
<lb ed="B" n="0163b11"/>敬畏緇白承風遠道相從四越寒暑始達甘肅有明洪武二年
<lb ed="B" n="0163b12"/>乃底臺山卓錫壽安禪林恒山之民翕然向化七年帝嘉其行
<lb ed="B" n="0163b13"/>詔住蔣山開化石城法侶雲蒸雖狠戾之夫仰其慈相善心油
<lb ed="B" n="0163b14"/>然而生四方檀施填門塞路祥視之漠然悉舉所有以濟饑寒
<lb ed="B" n="0163b15"/>八年春帝賜以詩有笑談般若生紅蓮之句十四年有足疾不
<lb ed="B" n="0163b16"/>良於行敕御醫療之乃附奏欲歸五臺莫解其意一日又白眾
<lb ed="B" n="0163b17"/>曰今將為五臺之行有能從我者乎弟子中有一人願從因舉
<lb ed="B" n="0163b18"/>病足示之曰汝無此一足安能從我至午命沐跏趺而坐弟子
<lb ed="B" n="0163b19"/>請最後垂訓乃舉念珠示之弟子曰教我念佛耶因擲珠於地
<lb ed="B" n="0163b20"/>長呼而化荼毗煙焰所及皆薰成舍利綴於松枝若貫珠然門
<pb ed="B" xml:id="B27.0151.0164a" n="0164a"/>
<lb ed="B" n="0164a01"/>人建塔於西林菴所著有示眾法語三卷並譯七枝戒本傳於
<lb ed="B" n="0164a02"/>世蒲菴釋見心復為之碑銘</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>