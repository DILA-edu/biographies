<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>清燕京法源寺沙門釋護德傳</head>
                <p xml:id="pB27p0299b2001">釋護德字明覺姓李氏首陽人也父曰得仁母施氏世有隱德
<pb ed="B" xml:id="B27.0151.0300a" n="0300a"/>
<lb ed="B" n="0300a01"/>同抱慈心故護德生秉懿質賦性恬安幼而沈重恒寡言笑時
<lb ed="B" n="0300a02"/>或怪之乃道機潛伏欻猒世煩就昭化寺衛生落髮蔬食苦行
<lb ed="B" n="0300a03"/>專持神咒屢感異徵秘不示人或有知者即而訊之則相視默
<lb ed="B" n="0300a04"/>然光緒戊子始來燕都止於法源寺深閟禪房略無表見<anchor xml:id="beg_14e" type="cb-app"/>己<anchor xml:id="end_14e"/>丑
<lb ed="B" n="0300a05"/>受具戒於靜涵律師寺中老宿也既習毘尼因歷名山東踐補
<lb ed="B" n="0300a06"/>陀西指峨湄南極衡嶺北履臺山行腳六載精究一乘以佛法
<lb ed="B" n="0300a07"/>玄旨淨心為本財利炫俗頗乖教化欲以積苦動其觀感甲午
<lb ed="B" n="0300a08"/>之秋復來法源屈職鐘寮鴻昏烏顯應時無爽寒暑不易幾三
<lb ed="B" n="0300a09"/>十年寺為唐太宗所剏舊號愍忠前院古柏參天清陰夏寒游
<lb ed="B" n="0300a10"/>侶避爇多憇其下護德鬻茗陳几不憚煩辱人或施予必辭謝
<lb ed="B" n="0300a11"/>受之則盡以市香燭爇諸佛前朝夕膜拜禪悅之餘喜種花草
<lb ed="B" n="0300a12"/>階前數弓環植玉簪鳳仙紫菊紅藥春秋相代而林中故有榆
<lb ed="B" n="0300a13"/>梅銀杏丁香海棠花時帬屐蹁躚掩映其間一見護德面黧神
<lb ed="B" n="0300a14"/>隽儀觀秩秩如親古佛莫不心折神曠敬仰彌殷嘗植牡丹一
<lb ed="B" n="0300a15"/>株初開白花逾年變為綠萼主僧靜涵異之移諸內院然知護
<lb ed="B" n="0300a16"/>德非凡夫也未幾靜涵寂主席數易護德遂終於鐘寮首陽諸
<lb ed="B" n="0300a17"/>弟子歲時覲省欲迎居昭化以怡老壽護德殊不謂然終曰兀
<lb ed="B" n="0300a18"/>兀守此追蠡響答海潮韵以神超百年旦暮與鐘俱迥者也甲
<lb ed="B" n="0300a19"/>寅八月秋一日侵曉鐘聲初竭方起掃院見烏鵲千百成羣飛
<lb ed="B" n="0300a20"/>鳴樹頂如有所俟別有三鵲從西而來爪連翅交共銜一物集
<pb ed="B" xml:id="B27.0151.0300b" n="0300b"/>
<lb ed="B" n="0300b01"/>於鐘樓前小樹群鵲讙鳴護德知有異趨<g ref="#CB24336">𧦝</g>門寮寓客湘中兩
<lb ed="B" n="0300b02"/>生俄而鏗然墜地有聲驚視則阿難銅像一軀高才五寸許重
<lb ed="B" n="0300b03"/>三十兩兩生迎入寮廳頃之戶外蛛網萬絲結成羅幔兩生不
<lb ed="B" n="0300b04"/>敢近護德灑以香水禮拜而去蛛網自散無何兩生還湘竟攜
<lb ed="B" n="0300b05"/>以歸寺主道階欲置護德於理使訟兩生護德默然桂陽夏內
<lb ed="B" n="0300b06"/>史壽田與書道階謂三鳥銜來於師何親兩人持去又於師何
<lb ed="B" n="0300b07"/>怨佛若有靈以世界為傳舍佛若無靈直與人爭銅耳願息心
<lb ed="B" n="0300b08"/>無悶以參大道且作歌以廣其意歌曰寺中老鵶梳翅翎忽然
<lb ed="B" n="0300b09"/>如有人使令飛入何王宮殿裏銜出宮中銅佛子眾雛鳴遶誦
<lb ed="B" n="0300b10"/>貝多欲依雲樹作禪窠挂缽人出鳥驚散捨得潛將置空殿殿
<lb ed="B" n="0300b11"/>古苔深香火無唯有蠨蛸守戶樞夜吐天經為布施珠網四垂
<lb ed="B" n="0300b12"/>雲覆地端嚴螺髻坐中央徧與蟲天作道場老僧一見驚突兀
<lb ed="B" n="0300b13"/>靈異從來無此物諸天涕淚傾海潮萬人膜拜法壇高誓傾寶
<lb ed="B" n="0300b14"/>藏為瓔珞不惜精金鑄鵲巢行腳住持爭供養各求勝地安龍
<lb ed="B" n="0300b15"/>象一朝唄罷失雲蹤香花猶在佛牀空道俗人天莫惆悵去來
<lb ed="B" n="0300b16"/>總在靈山上世人結念向真如豈識真如一相無禪堂自宿蟲
<lb ed="B" n="0300b17"/>檀越戒樹還棲鳥苾芻苾芻檀越無煩惱人生那得如蟲鳥湘
<lb ed="B" n="0300b18"/>潭楊京卿度以歌和之曰城中烏鴉銜佛像墜在城南寺階上
<lb ed="B" n="0300b19"/>寺僧供養空殿中一宵蛛網覆千重我聞靈異來瞻拜僧告前
<lb ed="B" n="0300b20"/>宵失所在即今城野方尋取我語諸僧無復爾人天蟲鳥幻中
<pb ed="B" xml:id="B27.0151.0301a" n="0301a"/>
<lb ed="B" n="0301a01"/>緣去住無心只偶然即隨鳥喙原游戲縱惹蛛絲不挂牽來處
<lb ed="B" n="0301a02"/>來去處去緣盡還空無覓處復有恩施樊方伯增祥作息訟詞
<lb ed="B" n="0301a03"/>多方譬曉其禍始寢文具寺志而護德不問也蓋佛之來為護
<lb ed="B" n="0301a04"/>德來而人不知故佛之去亦為護德去而人復不知幸寺主一
<lb ed="B" n="0301a05"/>怒以守舍責護德使訴兩生而夏楊諸賢乃歌詠其事反為護
<lb ed="B" n="0301a06"/>德證明靈異感召吁亦神矣然自是護德益灑然凡有物故必
<lb ed="B" n="0301a07"/>先知之寺前西南院曰萬壽宮舊有井嘉慶時甘泉湧出號為
<lb ed="B" n="0301a08"/>龍王靈井災旱請雨輒有應今宮毀井荒且二十年矣榛莽蕪
<lb ed="B" n="0301a09"/>穢人跡罕到而地接鼓樓護德於定中見物自井出逐一僧審
<lb ed="B" n="0301a10"/>其狀似衡山游僧寺主弟子也護德以身蔽之而與物鬬明日
<lb ed="B" n="0301a11"/>誡游僧勿妄出無何竟以微故忿其師自投於井死焉有夏生
<lb ed="B" n="0301a12"/>者蕭縣人求友京師不遇然工刀筆故律師也寺主方以增租
<lb ed="B" n="0301a13"/>與田者訟得夏生喜延之丈室寢食與俱會天寒風冽單衣楚
<lb ed="B" n="0301a14"/>楚忍凍以待又自以積勞當酬寺主必不恝視竟以寒病死先
<lb ed="B" n="0301a15"/>是夏生方寢疾護德夜提一鐙自前院追入及內廊而止一寺
<lb ed="B" n="0301a16"/>皆驚或曰夏生曾為軍事執法殺人累千仇家跡之乃逃於禪
<lb ed="B" n="0301a17"/>以自懺護德所見殆宿冤也有問之者但默然頷之而已人由
<lb ed="B" n="0301a18"/>是知護德能見鬼物衡陽程肅政崇信生有夙慧不昧因果嘗
<lb ed="B" n="0301a19"/>叩以定中所見景象及神鬼形狀護德初亦默默不言久之往
<lb ed="B" n="0301a20"/>還頻數請益再四始述所見鬼神出入皆至天王殿前禮拜以
<pb ed="B" xml:id="B27.0151.0301b" n="0301b"/>
<lb ed="B" n="0301b01"/>次進退雖達官貴人亦然及叩以有識者乎復默然已而為程
<lb ed="B" n="0301b02"/>長娣誦金剛經一部<anchor xml:id="beg_14f" type="cb-app"/>拔<anchor xml:id="end_14f"/>除畏惡事有應驗深相歎服遂歸依佛
<lb ed="B" n="0301b03"/>法長持戒珠優入淨域如斯感化者亦復不尠然護德不欲人
<lb ed="B" n="0301b04"/>知多秘而不傳壬<anchor xml:id="beg_150" type="cb-app"/>戌<anchor xml:id="end_150"/>秋七月十六日寂於法源鐘寮年六十有
<lb ed="B" n="0301b05"/>七臘三十有四茶毘有舍利紅如赤小豆</p>
</div>