<?xml version='1.0' encoding='utf-8'?>
<div xmlns="http://www.tei-c.org/ns/1.0" type="遺身">
<lb
ed="B" n=""/><anchor n="B.27.0151"/>
                    <head>明富陽栗塢山沙門釋康齋傳<note place="inline">歸化比丘尼</note>
                    </head>
                <p xml:id="pB27p0304b0901">釋康齊亦忘其姓字蜀人也明崇禎間至富陽栗塢山枯坐石
<lb ed="B" n="0304b10"/>洞中一日忽語里人曰貧僧欲去願乞薪一束里中爭捨之遂
<lb ed="B" n="0304b11"/>厝薪空地及期趺坐其上以油布帽覆首吐三昧火自焚觀者
<lb ed="B" n="0304b12"/>如堵火已發忽舉帽向人呼曰大眾信女中有生氣相沖火不
<lb ed="B" n="0304b13"/>得化請各退避眾詢之果有孕婦雜人叢中既被指斥赧然辟
<lb ed="B" n="0304b14"/>去復以帽自覆火遂大舉須臾而盡其徒收骨入洞中又歸化
<lb ed="B" n="0304b15"/>薪傳庵比丘尼者昆明人亦未詳其名氏明崇禎季年欲募薪
<lb ed="B" n="0304b16"/>自焚眾未之信及佛誕日詣歸化東積薪為臺自登其上趺坐
<lb ed="B" n="0304b17"/>念佛乃命秉炬移時而化當日見者感歎讚揚交於巷塗後人
<lb ed="B" n="0304b18"/>仰之為之建庵名曰薪傳復為立塔以示崇向一時名士騷人
<lb ed="B" n="0304b19"/>聞其苦行多相題詠今所傳者有四絕云今日優曇花茂發淨
<lb ed="B" n="0304b20"/>梵王宮生悉達只從者裏便承當性火真空阿剌剌痼冷沈寒
<pb ed="B" xml:id="B27.0151.0305a" n="0305a"/>
<lb ed="B" n="0305a01"/>骨一束十方普見光明燭靈龜託殼已多時無位真人火中浴
<lb ed="B" n="0305a02"/>萬仞祥光匝地飄漫空枝葉一肩挑今朝匾擔兩頭折千日擔
<lb ed="B" n="0305a03"/>柴一日燒剎剎塵塵懸寶鑑鑑中熌爍飛急電三千世界盡遭
<lb ed="B" n="0305a04"/>焚九品蓮花開爛熳</p>
</div>