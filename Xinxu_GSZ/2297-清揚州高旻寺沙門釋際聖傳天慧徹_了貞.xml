<TEI xmlns="http://www.tei-c.org/ns/1.0" type="習禪">
    <teiHeader>
        <fileDesc>
            <titleStmt>
                <title>清揚州高旻寺沙門釋際聖傳天慧徹_了貞 (From CBETA edition of 新續高僧傳 卷 025）</title>
                <author>喻謙 Yu Qian</author>
                <respStmt>
                    <resp>Markup</resp>
                    <name>張伯雍 Chang Po-Yung</name>
                </respStmt>
                <principal>馬德偉 Marcus Bingenheimer</principal>
            </titleStmt>
            <publicationStmt>
                <p>For use in the Chinese Buddhist SNA project. Markup designed for extracting relationship data.</p>
            </publicationStmt>
            <sourceDesc>
                <p>Biographies extracted from the CBETA edition of the 新續高僧傳 (taken from Collection "B" (補續續大藏經）Vol.27 Text 151)</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>
                    <head>清揚州高旻寺沙門釋際聖傳<note place="inline">天慧徹　了貞</note>
                    </head>
                </head>
                <p xml:id="pB27p0218b0301">釋際聖字了凡姓薛氏海寧人也父覺原母曰慈蔭老人後就
<lb ed="B" n="0218b04"/>養於寺修念佛三昧坐化者際聖初生不啼五歲始能言年十
<lb ed="B" n="0218b05"/>二讀戰國策云生王之頭不若死土之壟也即有觸發年二十
<lb ed="B" n="0218b06"/>四讀蘭峰語錄念生死事怦怦心動不覺流涕掩卷悽然惘惘
<lb ed="B" n="0218b07"/>出門至耀巖山徜佯半載始投中巖慧薙染復受具於圓妙乃
<lb ed="B" n="0218b08"/>事參求雍正五年謁怡然於杭州大雄山崇福寺入禪堂時天
<lb ed="B" n="0218b09"/>慧居首座令參萬法歸一一歸何處經數月無入處泫然久之
<lb ed="B" n="0218b10"/>一日方舉前話胸中若有物脫落了無一念可得天慧曰參禪
<lb ed="B" n="0218b11"/>須參活句問如何是活句曰瞻之在前忽焉在後殊未達徘徊
<lb ed="B" n="0218b12"/>庭間聞彈指聲忽有省左顧右盼無非自家受用處舉呈天慧
<lb ed="B" n="0218b13"/>乃詰之曰既知萬法歸一畢竟一歸何處又不能對天慧曰汝
<lb ed="B" n="0218b14"/>今得處與萌芽相似須更加精進乃兀坐枯寂七晝夜忘寢食
<lb ed="B" n="0218b15"/>聞人舉肇法師會萬法為自<anchor xml:id="beg_e4" type="cb-app"/>己<anchor xml:id="end_e4"/>語忽有會天慧問曰喚作竹篦
<lb ed="B" n="0218b16"/>則觸不喚作竹篦則背不觸不背當作何觀感際聖曰谿聲盡
<lb ed="B" n="0218b17"/>是廣長舌山色無非清淨身天慧曰未也更道乃曰摩醯首羅
<lb ed="B" n="0218b18"/>三隻眼天慧曰孰是正眼際聖一偈天慧曰見處雖是生死岸
<lb ed="B" n="0218b19"/>頭猶未了得其警策如是明年居崇福依迅機得疾甚劇趺坐
<lb ed="B" n="0218b20"/>頃力不能支平日所得處俱不相應疾愈益自勵度夏江甯香
<pb ed="B" xml:id="B27.0151.0219a" n="0219a"/>
<lb ed="B" n="0219a01"/>林寺一日見金剛解云得之於心應之於手歡悅無量出隨眾
<lb ed="B" n="0219a02"/>工作上瓦於檐相次遞舉忽爾忘失從前三際俱斷瓦猶在手
<lb ed="B" n="0219a03"/>不知所以眾訶之際聖曰非爾境界自此一切不疑語人曰雖
<lb ed="B" n="0219a04"/>古佛現身說法不復參叩矣十一年憲廟念大法陵遲禪林凋
<lb ed="B" n="0219a05"/>喪思所振之詔訪玉林正派天慧應召入京進見詢向上事應
<lb ed="B" n="0219a06"/>機無滯憲廟殊未深許掩關拈華寺重加策發久之忽大徹進
<lb ed="B" n="0219a07"/>對契旨賜紫衣歸江東住磬山聖月寺乃招際聖入院警語重
<lb ed="B" n="0219a08"/>提勘發尤殷嘗於辯論時目際聖曰汝向中間說際聖曰說即
<lb ed="B" n="0219a09"/>不中天慧曰顢頇佛性圇囫真如然由此服膺愈深精進更勇
<lb ed="B" n="0219a10"/>旋住揚州福緣寺禮佛次舉頭見露拄遂大徹了知情與無情
<lb ed="B" n="0219a11"/>悉皆成佛及還磬山天慧屢舉古德淆譌公案試之一一透脫
<lb ed="B" n="0219a12"/>無滯天慧既主高旻乃命分座說法已而去之天目復之天台
<lb ed="B" n="0219a13"/>華頂乾隆十年天慧將示寂疾甚遣使齎衣缽遺書敦促繼席
<lb ed="B" n="0219a14"/>高旻道問傍流遐邇慕德自是歷主鎮江嘉山真州壽寧常州
<lb ed="B" n="0219a15"/>開利而終歸於高旻每結制衲子雲集開悟者歲得三五人二
<lb ed="B" n="0219a16"/>十年江東大饑諸山緇侶多赴高旻食指數千恒虞不給親出
<lb ed="B" n="0219a17"/>叩募劬勞備至明年春大疫寺僧多病徧候寒熱視食與藥夜
<lb ed="B" n="0219a18"/>以繼晝夏五月朔患心疾以席傳弟子了貞病七日安坐而逝
<lb ed="B" n="0219a19"/>以乾隆二十一年五月七日寂後十二年建塔於鎮江九華山
<lb ed="B" n="0219a20"/>麓了貞字昭月余氏沛人也幼多疾父母捨於銅山曹都依潔
<pb ed="B" xml:id="B27.0151.0219b" n="0219b"/>
<lb ed="B" n="0219b01"/>生薙染嘗誦法華至止止不須說我法妙難思掩卷長思頓發
<lb ed="B" n="0219b02"/>參方之願年二十投皇藏峪弘濟律師受具依止學律孜孜三
<lb ed="B" n="0219b03"/>載偶聞講金剛經舉古頌曰本來無名字權立號金剛頓明深
<lb ed="B" n="0219b04"/>旨尋來揚州棲息高旻際聖命參不是心不是佛不是物年餘
<lb ed="B" n="0219b05"/>無人處一夕放香次偶舉話頭身心忽空直至天曉諦觀內外
<lb ed="B" n="0219b06"/>了無一物舉呈際聖際聖曰懸崖撒手自肎承當絕後再甦欺
<lb ed="B" n="0219b07"/>君不得言下灑然當結制時晝夜苦參脅不霑席及解制了凡
<lb ed="B" n="0219b08"/>升座舉云一鐙光現百千鐙忽如善財入彌勒樓閣身心世界
<lb ed="B" n="0219b09"/>融成一片貞隨述偈曰一鐙化作百千鐙彌勒樓閣幾萬層雀
<lb ed="B" n="0219b10"/>嗓鴉鳴干甚事昂頭天際自青青際聖肎之為記別時年二十
<lb ed="B" n="0219b11"/>八矣明年竟紹厥席高旻自天慧來鉗錘猛厲為諸方冠學子
<lb ed="B" n="0219b12"/>非忘身為法者往往望風裹足一傳至了凡揚鐙續燄日新不
<lb ed="B" n="0219b13"/>已及貞以少年英特駕諸耆宿上咸憂高旻宗風將不振乃貞
<lb ed="B" n="0219b14"/>純提向上不少假借每結制入堂開示淋漓激切聞者淚下或
<lb ed="B" n="0219b15"/>自陳所得證辯津津輒一言斬截使人沮喪愧恨重加策發終
<lb ed="B" n="0219b16"/>獲契證者不尠故三十年來海內叢林知有生死大事者必以
<lb ed="B" n="0219b17"/>高旻為歸總督高公夙與貞契三十六年剏修浮圖高有助焉
<lb ed="B" n="0219b18"/>已而欲以洲田五千畝施寺貞辤曰幸有薄田可共饘鬻不願
<lb ed="B" n="0219b19"/>益之以滋累人問其故貞曰利者爭之府也往時諸寺院以洲
<lb ed="B" n="0219b20"/>田致訟者累數十年禍不得息可無懲乎且高烏能久居此耶
<pb ed="B" xml:id="B27.0151.0220a" n="0220a"/>
<lb ed="B" n="0220a01"/>其後受田者果訐訟反覆人以是服其明寺南故有漕渠五百
<lb ed="B" n="0220a02"/>丈後改渠北行舊渠為漁捕所集貞過而憫之請於官截渠為
<lb ed="B" n="0220a03"/>放生池植柳檜培隄構梵宮其上以僧守之丹陽萬壽杭州崇
<lb ed="B" n="0220a04"/>福延貞主席或一至焉規模聿新輒復捨去而歸老於高旻以
<lb ed="B" n="0220a05"/>乾隆五十年十月七日示寂手書偈云四十九年無一字我今
<lb ed="B" n="0220a06"/>縱說也徒然離相離名離自性輸他古廟舊臺邊年五十七僧
<lb ed="B" n="0220a07"/>臘三十七</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
            </div>
        </body>
    </text>
</TEI>