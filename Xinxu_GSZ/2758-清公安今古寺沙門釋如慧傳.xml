<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>清公安今古寺沙門釋如慧傳</head>
                <p xml:id="pB27p0472b0901">釋如慧者姓姜氏高陽人俗稱許老蓋其字也父文章母楊氏
<lb ed="B" n="0472b10"/>慧生有善根性靈獨異幼齡多疾蠲除腥味持心茹素已逾廿
<lb ed="B" n="0472b11"/>載年三十始削髮從師託迹公安今古寺禮俊旃禪宿傳臨濟
<lb ed="B" n="0472b12"/>正宗梵經咒語昕夕課誦爾後出世報慈寺三乘奧旨胸次灑
<lb ed="B" n="0472b13"/>然力行既深道心徹悟山光悅性無非靈機潭影澄空早已參
<lb ed="B" n="0472b14"/>透是以登壇說法花雨齊飛贈答揮毫烟雲並落即事樆詞便
<lb ed="B" n="0472b15"/>成韵語因人作偈話出迷津兼術精青鳥風鑑獨神喜譚靈龜
<lb ed="B" n="0472b16"/>玅言微中著有金繩指迷錄一卷文人墨士多相傳寫名公巨
<lb ed="B" n="0472b17"/>子尤深信仰嗣法弟子遂以付梓荊湘間猶有傳本云</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>