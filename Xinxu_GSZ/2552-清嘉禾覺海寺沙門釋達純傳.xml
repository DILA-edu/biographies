<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清嘉禾覺海寺沙門釋達純傳</head>
                <p xml:id="pB27p0349a0301">釋達純字粹修晚稱悉檀老人嘉禾桐鄉人也幼而薙染壯乃
<lb ed="B" n="0349a04"/>進具受雪舡衣拂為大覺七傳弟子住嘉禾覺海寺精修淨業
<lb ed="B" n="0349a05"/>十有六載建西方三聖殿春冬啟念佛期遠近觀感緇白雲集
<lb ed="B" n="0349a06"/>嘗行般舟三昧一夕夢中見蓮大如車蓋從空而降自此知見
<lb ed="B" n="0349a07"/>超卓辯才無礙姑蘇彭尺木居士逖聆道行請住流水居文星
<lb ed="B" n="0349a08"/>閣領眾念佛日課嚴密并講演雲棲彌陀疏鈔及天台教觀以
<lb ed="B" n="0349a09"/>策事行歷十載不倦後開法南禪寺百廢具興未幾退居殊勝
<lb ed="B" n="0349a10"/>庵專意精修長懷西土嘉慶甲戌二月十三日示寂其弟晤靈
<lb ed="B" n="0349a11"/>以事羈南禪乃於癸酉冬手書招之歸歸則曰佛涅槃日予將
<lb ed="B" n="0349a12"/>西歸故需汝一訣耳至期沐浴更衣跏趺說偈曰多生濁苦纏
<lb ed="B" n="0349a13"/>綿一旦逍遙變遷快覩彌陀影見廓然別有一天遂合掌號佛
<lb ed="B" n="0349a14"/>而逝</p>
</div>