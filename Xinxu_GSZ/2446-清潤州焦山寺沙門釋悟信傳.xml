<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">

<lb ed="B" n=""/><anchor n="B.27.0151"/>
                    <head>清潤州焦山寺沙門釋悟信傳</head>
                <p xml:id="pB27p0298a1001">釋悟信字照空丹徒人幼孤寒出家後往來鶴林五州間粵匪
<lb ed="B" n="0298a11"/>亂平始居焦山西堂性質樸不事矜飾居恒禮誦寒暑不輟精
<lb ed="B" n="0298a12"/>誠所至頗多感通一日有夫婦兩人來自安慶指訪照空或問
<lb ed="B" n="0298a13"/>其故含涕語之曰有兒數歲今忽暴亡亡後三日同感異兆非
<lb ed="B" n="0298a14"/>得照空誦經不獲超生與有宿緣云信出相見詢兒生年月日
<lb ed="B" n="0298a15"/>沈吟久之曰前曾蓄一貓貓死之日即兒生之辰也與有宿緣
<lb ed="B" n="0298a16"/>其以此乎遂許為禮懺及設瑜伽燄口頗見感應泣謝而去六
<lb ed="B" n="0298a17"/>道升沈因緣果報誠有不可思議者以光緒壬午歲寂於焦山
<lb ed="B" n="0298a18"/>年七十有七</p>
</div>