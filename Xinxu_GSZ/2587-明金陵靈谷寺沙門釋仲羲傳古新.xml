<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>明金陵靈谷寺沙門釋仲羲傳<note place="inline">古新</note>
                    </head>
                <p xml:id="pB27p0380a1201">釋仲羲字物先淛東僧也為仲芳倫禪師弟子洪武九年被召<lb
ed="B" n="0380a13"/>住蔣山梁誌公塔寺以寺近宮闕王氣攸聚紫雲黃霧昕夕擁<lb
ed="B" n="0380a14"/>護非惟僧徒食息靡安聖跡神靈均未妥善且佛法以方便為<lb
ed="B" n="0380a15"/>先如得近地改建誠至幸也明祖許之始擇地於朱湖洞南功<lb
ed="B" n="0380a16"/>將就緒有言其地湫隘非京剎所宜羲復以聞有旨令舍舊圖<lb
ed="B" n="0380a17"/>新大其規制可容千僧太師李善長相度地形擇於獨龍岡東<lb
ed="B" n="0380a18"/>麓西踞朱湖洞五里而近回巒複阜左右相向方山在其南儼<lb
ed="B" n="0380a19"/>然祇樹之境羲以圖進太祖答曰以此奉誌公為宜遂以十四<lb
ed="B" n="0380a20"/>年九月中作大殿其前東曰大悲西曰經藏食堂在東庫院附
<pb ed="B" xml:id="B27.0151.0380b" n="0380b"/><lb
ed="B" n="0380b01"/>焉禪堂在西方丈近焉後為演法之堂誌公塔則樹於堂之陰<lb
ed="B" n="0380b02"/>其崇五級附以殿宇以備禮誦左右為屋以棲僧翼以兩廡其<lb
ed="B" n="0380b03"/>壁則繪諸佛梵像神師之迹屏以重門繚以周垣其他規制無<lb
ed="B" n="0380b04"/>有不具踰年告成賜額曰靈谷禪寺羲實為開基之祖是年授<lb
ed="B" n="0380b05"/>右闡教敕曰入定於大千界裏談經於不二門中解脫為空清<lb
ed="B" n="0380b06"/>虛成性久留心於佛教獨潛跡於禪林去就維時是非不染爾<lb
ed="B" n="0380b07"/>仲羲居山禪伯對月詩宗抱不墮之慈悲樂無窮之清淨乃命<lb
ed="B" n="0380b08"/>闡教之職用副僧錄之司尚宜深究佛書詳窮禪教條分本末<lb
ed="B" n="0380b09"/>縷析始終俾諸僧皆悟靜中之禪而無教外之失今特授爾僧<lb
ed="B" n="0380b10"/>錄司右闡教往欽於訓宜懋爾功復賜紫開堂風徽遠暢宗法<lb
ed="B" n="0380b11"/>攸寄其寺碑則杭州府學教授徐一夔奉敕撰具見文集又古<lb
ed="B" n="0380b12"/>新者金臺尹氏子幼從大興隆靜庵禪師祝髮受戒後至金陵<lb
ed="B" n="0380b13"/>棲息普利成化癸卯推主靈谷時殿宇將圯司禮太監陳祖生<lb
ed="B" n="0380b14"/>奏修煥然一新皆古新勸讚之力云</p>
</div>