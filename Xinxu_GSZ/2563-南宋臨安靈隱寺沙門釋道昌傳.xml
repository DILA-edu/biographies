<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>南宋臨安靈隱寺沙門釋道昌傳</head>
                <p xml:id="pB27p0364b0201">釋道昌字月堂姓吳氏歸安人幼投鹿苑禮澄公為師年十三
<lb ed="B" n="0364b03"/>祝髮受具堅持淨節不異成人踰年行腳不禪寒暑尋訪耆宿
<lb ed="B" n="0364b04"/>究取上乘時妙湛佳湖州道場聲譽甚盛昌往謁之一日問妙
<lb ed="B" n="0364b05"/>湛曰不起一念時還有過也無妙湛曰須彌山爾作麼生會昌
<lb ed="B" n="0364b06"/>於言下領略自是機峰捷出有辯無礙罷參歸霅川土人莫倚
<lb ed="B" n="0364b07"/>施米麥豆六百斛懇之主何山左丞葉公寄棲下山與昌甚契
<lb ed="B" n="0364b08"/>每魚鼓相從伊蒲共饌為方外忘形之交繼主平江瑞光移穹
<lb ed="B" n="0364b09"/>窿又遷四明居育王山皆創成法席一新寺宇先是妙湛住淨
<lb ed="B" n="0364b10"/>慈有大通所傳雲門大師摩衲已八代相授至是妙湛對雪峰
<lb ed="B" n="0364b11"/>大眾以此衣授昌眾謂不失其宗人以為榮葉公帥建康時蔣
<lb ed="B" n="0364b12"/>山新經戎燼屋僅數椽葉公奏請昌住此山不數年樓閣化城
<lb ed="B" n="0364b13"/>若自天降寶祖規制盡復舊觀翠華駐臨安靈隱方丈虛席詔
<lb ed="B" n="0364b14"/>補其處時丞相湯公慕昌踐履篤實德臘俱高欲以激昂有眾
<lb ed="B" n="0364b15"/>為奏授佛行大師之號時年已七十餘矣乃以耄辭選林泉幽
<lb ed="B" n="0364b16"/>勝為出塵之所退居其間因以月堂號所居杜門謝客以娛晚
<lb ed="B" n="0364b17"/>景會淨慈闕主十方衲子懇府帥王公入山敦請昌不得已乃
<lb ed="B" n="0364b18"/>承命復出辛卯歲正月忽擊鼓辭眾遠近咸集無不泣留侍者
<lb ed="B" n="0364b19"/>宗本求語昌曰吾平生拈古頌古其語已多尚何言哉端然而
<lb ed="B" n="0364b20"/>化年八十有二僧臘六十九葬於寺之東隅松隱曹勳為之銘</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>