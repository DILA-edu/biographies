<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>明黃山慈光寺沙門釋惟安傳</head>
                <p xml:id="pB27p0396b0501">釋惟安字雲亭讀經中普門喜其誼廣大無礙因自號普門姓
<lb ed="B" n="0396b06"/>奚氏郿人也幼失怙恃不識生平而志骨挺立弗甘俗賤年約
<lb ed="B" n="0396b07"/>十歲為人牧羊迅雷夜半驚起自憤消除卑念投入空門年近
<lb ed="B" n="0396b08"/>二十薙髮受具遍叩宗匠三十年中往來少林五臺大行伏牛
<lb ed="B" n="0396b09"/>補陀間饑不言疲患至不怖晝夜精勤<anchor xml:id="beg_1b7" type="cb-app"/>鍛<anchor xml:id="end_1b7"/>鍊周密直至無可轉
<lb ed="B" n="0396b10"/>處必欲轉得如是努力自疑自豁嘗於元日入山負薪被風吹
<lb ed="B" n="0396b11"/>落身心兩無前後際斷如月映澄潭花明空鏡雖青巖擊竹高
<lb ed="B" n="0396b12"/>峰落枕無以過也獨以未經明眼印可不敢自信再上臺山謁
<lb ed="B" n="0396b13"/>空印呈偈請益一聞提驚便破桶底若洪鐘既叩靡不響應矣
<lb ed="B" n="0396b14"/>萬曆二十一年立禪之夜似夢初醒覺黃山境象如在目前三
<lb ed="B" n="0396b15"/>十二年行至新安因緣所集宰官居士緇素道侶信受歸依幾
<lb ed="B" n="0396b16"/>及千人安乃破雪尋奇捫蘿陟峭得黃山之勝恍與夢符遂入
<lb ed="B" n="0396b17"/>開山草剏法海禪院來者日眾糗糧乏絕相與采苦飲水亦不
<lb ed="B" n="0396b18"/>相離道價翔溢聲達禁苑敕賜慈光寺額及七級四面金像并
<lb ed="B" n="0396b19"/>藏經金書法華經紫衣金缽賞賚有加天啟三年飛錫戾夫椒
<lb ed="B" n="0396b20"/>山祥符寺山荒地僻厨竈無煙安與眾閉門七日不火許居士
<pb ed="B" xml:id="B27.0151.0397a" n="0397a"/>
<lb ed="B" n="0397a01"/>鼎臣叩扉直入見其道貌清峻略無疲色歎為華嚴不思議境
<lb ed="B" n="0397a02"/>界消凍餓想儼然雪山麻麥也無何以賜佛因緣北至清源乘
<lb ed="B" n="0397a03"/>願禪林即安十年前所建也少傅蓼水朱公相留結夏亦自知
<lb ed="B" n="0397a04"/>遷化期近即止憇焉以天啟五年六月十二日示寂趺坐說偈
<lb ed="B" n="0397a05"/>曰處處西方地我無西方心滿目皆蓮花惟不見我身合掌而
<lb ed="B" n="0397a06"/>逝僧臘五十餘載弟子輦骨黃山造塔寺後白石鑿鑿流水環
<lb ed="B" n="0397a07"/>繞許鼎臣為之銘</p>
</div>