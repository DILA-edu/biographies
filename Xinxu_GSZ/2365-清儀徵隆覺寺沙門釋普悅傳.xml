<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb
ed="B" n=""/><anchor n="B.27.0151"/>
                    <head>清儀徵隆覺寺沙門釋普悅傳</head>
                <p xml:id="pB27p0258b0501">釋普悅字敷和姓趙氏江寧人也幼習儒術頗擅文詞應童子
<lb ed="B" n="0258b06"/>試已錚錚有聲乃志切超塵自行薙染得戒後即依隆覺冶牧
<lb ed="B" n="0258b07"/>精研律部操行篤謹不踰矩矱每當春雷冬雪馥戫戒香調護
<lb ed="B" n="0258b08"/>苾芻為引禮導師之冠冶牧遷化乃就主席願力彌宏躬行愈
<lb ed="B" n="0258b09"/>勵嘗謂毘尼一門為入道之始非踵其形迹奉其圓具即詡南
<lb ed="B" n="0258b10"/>山正宗也必於教授導引之旨悉心研求夙夜罔懈精實猛進
<lb ed="B" n="0258b11"/>乃能討覈律義庶幾不悞否則扞格難通無有是處是以規儀
<lb ed="B" n="0258b12"/>嚴肅不教而成十方學子羣仰陶鑄大江南北聲譽流聞與千
<lb ed="B" n="0258b13"/>歲戒法兩相輝映得法弟子若岫雯清者號為一時龍象以乾
<lb ed="B" n="0258b14"/>隆三十一年九月十日示寂壽七十有三臘五十三</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>