<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀" xml:id="gsz0343a17shiDaoChe">
<lb ed="B" n="0343a17"/><anchor n="B.27.0151.0343a17"/><head>清杭州文殊庵沙門<persName key="A043479">釋道徹</persName>傳</head>
<lb ed="B" n="0343a18"/><p xml:id="pB27p0343a1801"><persName key="A043479">釋道徹</persName>，錢塘人。出家於半山嶺安隱寺，初參崇福、高旻諸老宿，
<lb ed="B" n="0343a19"/>發明本有。已而專修淨業，居杭之文殊庵中。結期閉處，室無長
<lb ed="B" n="0343a20"/>物。入關數日，得疾困甚。忽自奮曰：「念佛正為了生死，奈何以病<pb ed="B" xml:id="B27.0151.0343b" n="0343b"/>
<lb ed="B" n="0343b01"/>輟邪！」持名號益切。俄而金光照室，見佛摩頂，病霍然已。遂得念
<lb ed="B" n="0343b02"/>佛三昧，行住坐臥，了無異念。如是三年，以三月望出關。升坐說
<lb ed="B" n="0343b03"/>法，謂眾曰：「吾將西歸，其在鶉火之中乎！」<!-- 《淨土聖賢錄》卷6：「吾將以七月望後西歸。」(CBETA, X78, no. 1549, p. 281, b16-17) -->及盂蘭會時，眾理前語，
<lb ed="B" n="0343b04"/><persName key="A043479">徹</persName>曰：「可少待明日，延崇福僧屬以住持。」又明日方午，別眾入龕，
<lb ed="B" n="0343b05"/>瞑坐寂然。頃之，復蘇，謂眾曰：「與諸君遠別，可無一言？娑婆之苦，
<lb ed="B" n="0343b06"/>不可說，不可說；極樂之樂，不可說，不可說；儻勞記念，但念彌陀，
<lb ed="B" n="0343b07"/>不久當相見。錯過此生，輪轉長夜，痛哉，痛哉！」語訖而逝。時<date from-iso="+1754-01-23" key="j23617182362101" to-iso="+1755-02-10">乾隆
<lb ed="B" n="0343b08"/>十九年</date>也<!-- 《淨土聖賢錄》卷6：「年四十八。事在乾隆十九年」(CBETA, X78, no. 1549, p. 281, b23-24) -->。</p>
</div>