<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪" xml:id="gsz0227a01shiGuNian">
<lb ed="ctext" n="0227a01"/><head>清燕京廣濟寺沙門<persName key="A022506">釋古念</persName>傳</head>
<lb ed="ctext" n="0227a02"/><p><persName key="A022506">釋古念</persName>，字<persName key="A022506">清一</persName>，晚號<persName key="A022506">幻影</persName>，姓舒氏，鍾祥人。始自髫齔，即存遠度。
<lb ed="ctext" n="0227a03"/>家貧無養，傭作取給。年纔逾冠，父母俱逝。感斯慘毒<!-- 悲痛怨憤 -->，深悟業繫，
<lb ed="ctext" n="0227a04"/>遂投邑中文昌閣出家。所居僻左，師友乏絕。嘗得古德《語錄》數
<lb ed="ctext" n="0227a05"/>篇，潛尋幽旨，不營俗務。復隨方行腳，止於天目。寺主<persName key="A043256">廣福</persName>一見，
<lb ed="ctext" n="0227a06"/>斷為偉器，遂留參究，多所策發。既而<persName key="A043256">福</persName>問：「如何是西來意？」<persName key="A022506">念</persName>沈
<lb ed="ctext" n="0227a07"/>吟久之。<persName key="A043256">福</persName>因謂曰：「<ref type="person" target="#A022506">汝</ref>盍反詰？當代汝答。」<persName key="A022506">念</persName>從容作禮曰：「道在己
<lb ed="ctext" n="0227a08"/>躬，豈容㫄貸？」<persName key="A043256">福</persName>喜曰：「能如是，真<persName key="A002799">法王</persName>子也。顧佛旨高堅邃遠，非
<lb ed="ctext" n="0227a09"/>一蹴能躋，<ref type="person" target="#A022506">汝</ref>勉旃。」退歸禪室，凝心棲慮，行止若癡。累旬兼月，未
<lb ed="ctext" n="0227a10"/>有所得。一日宴坐，聞香版<!-- 禪林中用以警策修行之木板，形如寶劍。 -->聲，偶爾感悟。執慮頓殞，五官百骸如
<lb ed="ctext" n="0227a11"/>土委地。從是一念不生，前後際斷。乃起求證，遂獲印可。然猶徧
<lb ed="ctext" n="0227a12"/>習禪觀，精進不懈。三衣一缽，游憩勝境，金山、九華皆所棲止。東
<lb ed="ctext" n="0227a13"/>南禪侶，具知<persName key="A022506">念</persName>矣！<date from-iso="+1894-02-06" key="j24128662413219" to-iso="+1895-01-25">光緒二十年</date>，仰臺山靈迹，杖錫孤征，不遠千
<lb ed="ctext" n="0227a14"/>里，陟秘魔崖。愛其幽隱，依林結宇，殆將終焉！歲值大旱，羣請禱
<lb ed="ctext" n="0227a15"/>雨。<persName key="A022506">念</persName>曰：「<ref type="person" target="#A022506">吾</ref>守此庵，祗知念佛，復何神異？」重勞祈請，乃持珠端坐。
<lb ed="ctext" n="0227a16"/>須臾雨至，四野霑足，人多德之。居臺六年，來游京國。始至龍泉，
<lb ed="ctext" n="0227a17"/>博覽經論。會聯軍入京，兩宮西狩，夷酋驕橫，勝地名藍，多遭蹂
<lb ed="ctext" n="0227a18"/>躪。惟<persName key="A022506">念</persName>所在，戎馬絕蹤。靈感既昭，光耀斯發，問道之眾，室無所
<lb ed="ctext" n="0227a19"/>容。有內監聆其譽，問奉金三百，郤而不納。其他檀施，亦多屛謝。
<lb ed="ctext" n="0227a20"/>故身無長物，居止之地，惟置一榻，敗絮單衾。而風範凝然，雖公
<lb ed="ctext" n="0227b01"/>卿造訪，言詞峻潔，略無假借。非僻<!-- 邪惡 -->之流，睹其神宇，莫不改容。晚
<lb ed="ctext" n="0227b02"/>居西城廣濟寺，道聞日高，遠近歸依，千有餘眾，乃就所居研講
<lb ed="ctext" n="0227b03"/>經論。徧應眾心，隨所叩問，百軌千塗，片語洞然，竇開障抉。一時
<lb ed="ctext" n="0227b04"/>文彥，多舍其夙業，願聞真謕<!-- 啼 -->，相從不去。丙辰十月方設水陸道
<lb ed="ctext" n="0227b05"/>塲猶登座說法七日會散正容端坐專待眾別時環而侍者百
<lb ed="ctext" n="0227b06"/>有餘人啓目周視庵然坦化壽七十四僧臘五十塔於大陽山
<lb ed="ctext" n="0227b07"/>初閩中有鼓山耀靈禪師者遠來五臺立談之間便如夙契別
<lb ed="ctext" n="0227b08"/>時以破衲相贈御之經年初未留意偶於裂縫中露一紙牃<!-- 牒 -->展
<lb ed="ctext" n="0227b09"/>視則曹洞世系應相傳授蓋耀靈默識密付有深心焉念亦感
<lb ed="ctext" n="0227b10"/>動以福本臨濟嗣法在前遂兼承兩宗斯亦禪林逸聞未忍放
<lb ed="ctext" n="0227b11"/>失者也著有宗鏡捷要四卷長沙方表為之傳</p>
</div>

