<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清四明阿育王山沙門釋持荃傳</head>
                <p xml:id="pB27p0421a0101">釋持荃字嵩來六齡芟染初依鎮海海雲庵雖屬沙彌已露頭
<lb ed="B" n="0421a02"/>角年十六為大僧始參學於育王秋遠一見器之留掌書記大
<lb ed="B" n="0421a03"/>藏之外兼及百家穎悟貫通頗窮玅理迨秋老謝世荃以次相
<lb ed="B" n="0421a04"/>繼主席初育王久經殘燬一望蕭然舍利殿外僅方丈數楹荃
<lb ed="B" n="0421a05"/>苦心焦慮締構經營荒煙蔓草間忽見金碧煇煌遠近緇白咸
<lb ed="B" n="0421a06"/>深讚頌宗風大闡學侶雲集乾隆十六年春翠華南幸荃隨班
<lb ed="B" n="0421a07"/>奉迓於武林乃聖眷東顧稠人廣眾中獨奇荃儀表召至馬前
<lb ed="B" n="0421a08"/>垂訊殷殷酬荅無爽賞賚有差回鑾後又賜御書心經一卷二
<lb ed="B" n="0421a09"/>十一年再覲天顏特賜紫衣他物稱之荃自遭際恩榮益知策
<lb ed="B" n="0421a10"/>勵復造承恩堂以大其賜精進修持老而更篤寂於乾隆<anchor xml:id="beg_1d8" type="cb-app"/>己<anchor xml:id="end_1d8"/>卯
<lb ed="B" n="0421a11"/>十一月二十日著有語錄一卷弟子證性編而刻之今見傳本</p>
</div>