<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>明南嶽上封寺沙門釋法祥傳</head>
                <p xml:id="pB27p0330b1201">釋法祥字瑞光別號隱南姓周氏嵊人也生而超曠長事儒術
<lb ed="B" n="0330b13"/>屢試不第慨然有出世志從其叔遊京師往參嘯巖老人巖示
<lb ed="B" n="0330b14"/>以向上且謂念佛法門最為捷要祥慮專服膺慎擬書紳頃之
<lb ed="B" n="0330b15"/>南還決然舍去禮邑中喜庵愷薙髮時年三十有二矣謁棲霞
<lb ed="B" n="0330b16"/>素菴受具相依講肆忽焉三載乃遊北都得參遍融因問念佛
<lb ed="B" n="0330b17"/>法門是第一義諦否融曰更不容念佛外別求第一義諦祥深
<lb ed="B" n="0330b18"/>頷之時慈聖太后建淨業期請居首座三年期罷遊五臺之伏
<lb ed="B" n="0330b19"/>牛有松柏者牛山耆舊也與語心契留住石室弔影絕跡木食
<lb ed="B" n="0330b20"/>三秋一日趺坐雪積滿牀火絕衣濕侍者往見驚走報松柏趨
<pb ed="B" xml:id="B27.0151.0331a" n="0331a"/>
<lb ed="B" n="0331a01"/>視之猶未出定乃擊磬警覺問曰煙寒灰冷作何境會祥曰山
<lb ed="B" n="0331a02"/>原是石冰原是水雪飛滿崖不知所以松曰此暫息塵勞得輕
<lb ed="B" n="0331a03"/>安耳若耽此境即墜偏空勿滯於此宜行脚去授以鉢袋遂造
<lb ed="B" n="0331a04"/>峨嵋禮普賢住大峨石數月苦切參究心地未安因之南嶽登
<lb ed="B" n="0331a05"/>祝融峯望古大明崇嶺茂林即往卜居未幾祝融峯僧楚然請
<lb ed="B" n="0331a06"/>主閱藏祥至一宿夜半恍惚<g ref="#CB03231">㝱</g>中告語此非所居不如速去詰
<lb ed="B" n="0331a07"/>朝將他徙適僧大覺來留住崱屴峰祥許之行三日藏經殿燬
<lb ed="B" n="0331a08"/>祥以嘯巖所示欲終身念佛專精不懈以豆為數放下身心影
<lb ed="B" n="0331a09"/>不出山一聲一豆淨念相繼積豆至四十八石人稱豆兒佛云
<lb ed="B" n="0331a10"/>廣西劉方伯謁廟遺書請一見辭不往衡州盧郡丞祀廟點失
<lb ed="B" n="0331a11"/>期者罰粟三十石送祥祥曰老僧豈以一缽飯<anchor xml:id="beg_167" type="cb-app"/>斂<anchor xml:id="end_167"/>眾怨乎竟不
<lb ed="B" n="0331a12"/>納長沙吉王遣內使往請祥曰山僧行腳倦遊息肩於此願效
<lb ed="B" n="0331a13"/>遠公跡不入俗不敢奉命王遣前使賚送華嚴經二部大疏鈔
<lb ed="B" n="0331a14"/>一部齋資百兩祥以銀散眾用廣王惠掃閣藏經長護山靈王
<lb ed="B" n="0331a15"/>益重焉荊襄大盜曰賈二唐九者事急來歸發露懺悔哀乞活
<lb ed="B" n="0331a16"/>命祥憐其誠納之冠以道巾令隨作苦捕騎至見祥慈心藹然
<lb ed="B" n="0331a17"/>且聞念佛聲有感乃解腰纏三金薦齋而去盜亦感化為苦行
<lb ed="B" n="0331a18"/>僧祥居崱屴峯勤脩淨業三十餘年未嘗少輟笥無長物滅之
<lb ed="B" n="0331a19"/>日唯胡椒一瓶舊布數片而已以明萬曆庚<anchor xml:id="beg_168" type="cb-app"/>戌<anchor xml:id="end_168"/>二月六日示寂
<lb ed="B" n="0331a20"/>世壽七十有九法臘四十有三其徒同融建窣堵波於峰右釋
<pb ed="B" xml:id="B27.0151.0331b" n="0331b"/>
<lb ed="B" n="0331b01"/>德清為之銘焉</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>