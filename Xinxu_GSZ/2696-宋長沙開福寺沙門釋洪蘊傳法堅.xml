<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>宋長沙開福寺沙門釋洪蘊傳<note place="inline">法堅</note>
                    </head>
                <p xml:id="pB27p0440b0101">釋洪蘊姓藍氏長沙人母翁氏初以無子專誦佛經既而有娠<lb
ed="B" n="0440b02"/>生洪蘊年十三詣郡中開福寺智巴求出家誦課餘暇兼攻方<lb
ed="B" n="0440b03"/>枝醫祝之書後游京師以醫術知名太祖召見賜紫方袍號廣<lb
ed="B" n="0440b04"/>利大師太平興國中詔求醫術洪蘊錄數十以獻真宗在蜀邸<lb
ed="B" n="0440b05"/>洪蘊嘗以方藥謁見咸平初補右街首座累轉左街副僧錄洪<lb
ed="B" n="0440b06"/>蘊尤工於診切每先歲時言人生死無不應貴戚大臣有疾者<lb
ed="B" n="0440b07"/>多詔遣診療景德元年卒年六十八又有廬山僧法堅亦以善<lb
ed="B" n="0440b08"/>醫著名久遊京師嘗賜紫方袍號廣濟大師後還山景德二年<lb
ed="B" n="0440b09"/>以雍王元份久疾被召赴闕至則元份已薨法堅復歸山而卒</p>
</div>