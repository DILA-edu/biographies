<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>元泰安靈巖寺沙門釋思泉傳</head>
                <p xml:id="pB27p0446a0601">釋思泉姓何氏象元人早失恃怙甇然孑立年十有六禮寶峯
<lb ed="B" n="0446a07"/>順為師泉氣宇不凡既習經業兼究玄旨大愜順心瞻禮四方
<lb ed="B" n="0446a08"/>首詣燕都報恩林泉爇香叩請窮研數載頗有悟入後至萬壽
<lb ed="B" n="0446a09"/>東川總統入室誠祈亦有啟迪偶值餘暇旁通醫書嘗遊上都
<lb ed="B" n="0446a10"/>依經作法捨施妙藥居數十稔頗厭京塵直詣山東靈巗充職
<lb ed="B" n="0446a11"/>首座廣種桃杏徧滿山谷依元舍藥不恡囊貲人多德之同侶
<lb ed="B" n="0446a12"/>思亨姓趙氏愛凌人亦寶峯順弟子也披度後負笈游學博通
<lb ed="B" n="0446a13"/>諸經又以餘力兼窮儒典善讀廣韵能曉切音道高貌古德厚
<lb ed="B" n="0446a14"/>人欽諸路釋教都總統仰厥譽聞加號圓明慈覺大師而昭文
<lb ed="B" n="0446a15"/>館大學士榮祿大夫又加號曰明宗廣教大師思泉亦受慈濟
<lb ed="B" n="0446a16"/>大師之號於昭文館大學士萬山司徒蓋當時加號出自朝廷
<lb ed="B" n="0446a17"/>國師而外更出自達官抑昭文館或謂屬之司徒即朝官司僧
<lb ed="B" n="0446a18"/>教者乎而亨歷充燕京萬壽山東靈巗教讀皆著道聲云</p>
</div>