<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">

<lb ed="B" n=""/><anchor n="B.27.0151"/>
                    <head>明雲南雞足山大覺寺沙門釋周理傳</head>
                <p xml:id="pB27p0289a1601">釋周理出杜氏蕎甸人初字徹融後講華嚴於青蓮寺釋理微
<lb ed="B" n="0289a17"/>玅與中庸義多所發明陶公不退乃請易融為庸理生時白氣
<lb ed="B" n="0289a18"/>出屋鄉人異之然啼聲輟作三日不止忽有二僧聞聲登門為
<lb ed="B" n="0289a19"/>之摩頂因請賜名命曰慧九是夕啼止家人相慶九歲而孤集
<lb ed="B" n="0289a20"/>於茶蓼年十一入雞足山禮大覺徧周為師先夕徧夢大蓮花
<pb ed="B" xml:id="B27.0151.0289b" n="0289b"/>
<lb ed="B" n="0289b01"/>生於殿庭日中理至適符其兆徧乃忻然為之落髮然語音蹇
<lb ed="B" n="0289b02"/>澀期期不明因禮誦觀音三年一夕夢白衣入室授藥三丸命
<lb ed="B" n="0289b03"/>吞之自是發言略無滯塞後至姚城參密藏大師遂有省發屢
<lb ed="B" n="0289b04"/>躋講座為眾欽仰延主妙峰山有龍湫人莫敢犯歲時宰牲投
<lb ed="B" n="0289b05"/>之以祀明崇禎辛未夏日方亭午忽雷雨暴興山林撼動大眾
<lb ed="B" n="0289b06"/>驚駭侍者持杖立前欲導之行理曰將何為曰龍作孽須避耳
<lb ed="B" n="0289b07"/>理叱之俄而水溢階庭浸及几案理不為動端坐持誦若無所
<lb ed="B" n="0289b08"/>見須臾雨止天霽前後林巒五十餘里壞山拔木不可勝紀惟
<lb ed="B" n="0289b09"/>寺宇靜室略無損傷遐邇嗟異知有神護是夕定中見一王者
<lb ed="B" n="0289b10"/>乘空而至告語求書乃書善德祠予之又見老嫗引一女子形
<lb ed="B" n="0289b11"/>容妖冶理呵之曰汝前生作孽今尚如此當截汝首即劍光閃
<lb ed="B" n="0289b12"/>爍飛射而出嫗與女郎哀伏於前因為說戒遣之而去自是境
<lb ed="B" n="0289b13"/>物安寧明崇禎甲<anchor xml:id="beg_148" type="cb-app"/>戌<anchor xml:id="end_148"/>遊叩諸方請藏南都時密雲說法天童入
<lb ed="B" n="0289b14"/>室請益相視莫逆欲留不可辭歸滇南弘法妙峰古庭而後二
<lb ed="B" n="0289b15"/>百餘年祖鐙再續實賴斯人著有曹溪一滴谷響集夢語摘要
<lb ed="B" n="0289b16"/>及語錄若干卷寂年五十七僧行四十六</p>
</div>