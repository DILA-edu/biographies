<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>清南嶽曉霞峰沙門釋文惺傳<persName type="secondary">大成</persName>
                    </head>
                <p xml:id="pB27p0466b0201">釋文惺字阿諾姓周氏湘潭人也祝髮清涼寺初不曉文字一<lb
ed="B" n="0466b03"/>旦豁然兼解文藝法語皆得正詮開席南嶽曉霞峰因號曉霞<lb
ed="B" n="0466b04"/>著南嶽遊仙記後為嶽麗繼席日與其徒研窮第一義諦箋妙<lb
ed="B" n="0466b05"/>法蓮華經間嘗弄翰賦詩句琢字削不工不止有嶽麓雜詠曉<lb
ed="B" n="0466b06"/>霞詩集並阿諾語錄三卷其救蛾詩云入夜風雨狂竹窗吹破<lb
ed="B" n="0466b07"/>紙銀缸影亂搖飛蛾拂鐙蘂趁去復飛來焦頭不畏死吾見恐<lb
ed="B" n="0466b08"/>爾燎爾撲胡為喜滅燄息徜徉免爾墮油裏又捕瓜螢居山樂<lb
ed="B" n="0466b09"/>清貧種瓜趁時節瓜瓣藤未抽螢火先食葉天胡降爾殃羣聚<lb
ed="B" n="0466b10"/>類蟊<g ref="#CB08588">𧕏</g>朝食葉萎焦暮食根莖折爾腹亦靈明爾心何毒烈珠<lb
ed="B" n="0466b11"/>露僅可餐林花亦可齧胡獨害瓜苗頓令瓜種絕吾輩望秋成<lb
ed="B" n="0466b12"/>助長意不輟護生固吾事相視忍驅滅掘地愧先賢遠離無秘<lb
ed="B" n="0466b13"/>訣佛旨禪心詞意悱然又出山云路下藤蘿不可攀諸峯回首<lb
ed="B" n="0466b14"/>白雲間扶笻極目湘江水一帶長虹走亂山亦饒有致又釋大<lb
ed="B" n="0466b15"/>成者字竺庵醴陵人少披剃於南嶽後行腳四方居天目山最<lb
ed="B" n="0466b16"/>久及老欲歸故山清順治丁酉移錫南嶽毘廬洞廣濟寺著有<lb
ed="B" n="0466b17"/>會聖堂集</p>
</div>