<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>明夾山沙門釋本豫傳<persName type="secondary">方來</persName>
                    </head>
                <p xml:id="pB27p0186b0201">釋本豫字林臯一號晦夫姓陳氏崑山人年十九脫白誦金剛<lb
ed="B" n="0186b03"/>經有省得法於磬山修棲黃山指象處三年偶偕普門觀瀑布<lb
ed="B" n="0186b04"/>普云此泉在心內在心外豫云內外且置試道此泉從何處來<lb
ed="B" n="0186b05"/>普云原來此中人也兩人從此心契豫後踞夾山法席其道大<lb
ed="B" n="0186b06"/>顯嘗取唐宋尊宿語錄各加品評為宗門誡範歲在丙戌豫計<lb
ed="B" n="0186b07"/>日期至說偈委衣順化方來字曉宗沁水人佐普門開闢黃山<lb
ed="B" n="0186b08"/>頗著勤勞後嗣其法繼主慈光來梵行精嚴初依伏牛山得鍊<lb
ed="B" n="0186b09"/>囈語法與普門契合普門素精等韵燄口唯來獨得其秘丙戌<lb
ed="B" n="0186b10"/>秋一日告眾將別無疾化去</p>
</div>