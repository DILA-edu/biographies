<?xml version='1.0' encoding='utf-8'?>
<div xmlns="http://www.tei-c.org/ns/1.0" type="護法">
<lb
ed="B" n=""/><anchor n="B.27.0151"/>
                    <head>元當陽玉泉山寺沙門釋廣鑄傳<persName type="secondary">止嚴　寶淵　惠溥　自智　福明　自善　明見　至悟<lb
ed="B" n="0264a14"/>　宗元　至福　至榮　紹中　虛谷　福資　廣銘　福祐</persName>
                    </head>
                <p xml:id="pB27p0264a1501">釋廣鑄字鍾山未詳所出族里元至大中敕主玉泉禪藻蘊藉<lb
ed="B" n="0264a16"/>翔聲士林會好事者欲毀唐賢題碣鑄請于有司移之寺<g ref="#CB30273">𠊓</g>自<lb
ed="B" n="0264a17"/>撰跋語其略云玉泉覆船蓋神龍宅也自智者大師開山二神<lb
ed="B" n="0264a18"/>護法高僧碩德繼續提倡遂為楚漢叢林之首殿堂樓閣歲時<lb
ed="B" n="0264a19"/>增修方丈而上懸崖峭然亭觀相望曰楞伽峰曰慈雲曰山月<lb
ed="B" n="0264a20"/>曰松風曰惺惺曰彼岸曰翠寒亭危徑曲折逈隔塵凡巨棟飛
<pb ed="B" xml:id="B27.0151.0264b" n="0264b"/><lb
ed="B" n="0264b01"/>甍修篁古木參差于煙雲杳藹間得唐代名公曲江諸賢題詠<lb
ed="B" n="0264b02"/>而覆船之名增重於昔逮宋真宗景德初元頒賜田莊二所越<lb
ed="B" n="0264b03"/>四十餘載至慶曆八年荊門太守謝侯與悟空禪師撰錄唐賢<lb
ed="B" n="0264b04"/>題詠八篇大理評事張公為之序鑱石于郡亭至大辛亥又歷<lb
ed="B" n="0264b05"/>二百六十餘年矣近歲泉上碑刻率皆散失而此碣亦為好事<lb
ed="B" n="0264b06"/>者取去深慮璣珠錦繡久即漫滅負前人之盛心因請于郡侯<lb
ed="B" n="0264b07"/>杜公迎載而歸蕩拭塵垢表而出之以補山中之缺文云爾皇<lb
ed="B" n="0264b08"/>慶元年入都朝覲親聆天語錫號佛光慧日普照永福大師並<lb
ed="B" n="0264b09"/>賜紫衣金盃甘露有勅護歸都城法侶思議功德止嚴首倡賦<lb
ed="B" n="0264b10"/>詩祖餞碩德名儒依韵賡和累軸盈篇荊門太守杜公州判李<lb
ed="B" n="0264b11"/>公邑令達魯花赤那懷勸之立石以彰寵惠首座寶淵字古源<lb
ed="B" n="0264b12"/>道行高卓詞翰清超為之作記詳具別集是秋復命惠溥取寺<lb
ed="B" n="0264b13"/>中田土四至遺蹟碑文彙奏呈覽特蒙俞允照勘明白給付搭<lb
ed="B" n="0264b14"/>牃勒碣于寺溥好清修而勇於護法極其苦心與淵同志宣之<lb
ed="B" n="0264b15"/>出世皆屢詔不行淵後坐化于寺溥則隱于翠寒絕頂以終鑄<lb
ed="B" n="0264b16"/>住山五十餘年事理雙融性修一貫嘗與自智福明自善明見<lb
ed="B" n="0264b17"/>輩舉揚向上不落言詮而維持像教則使至悟宗元至福至榮<lb
ed="B" n="0264b18"/>諸子各闡厥力一時宗門鼎盛海內賢宿聞風戾止有若能仁<lb
ed="B" n="0264b19"/>寺寶淵由建康而至南源寺紹中由江西而至徑山寺虛谷由<lb
ed="B" n="0264b20"/>浙江而至而僧錄司福資又來自徽州相與講肄經論研晰秋
<pb ed="B" xml:id="B27.0151.0265a" n="0265a"/><lb
ed="B" n="0265a01"/>豪居常千僧環繞四眾傾心法會之盛遠追梁隋近接唐宋故<lb
ed="B" n="0265a02"/>能作衛道之干城泯無形之外侮以至正元年八月望日中夜<lb
ed="B" n="0265a03"/>而寂壽九十四臘七十二塔于羅漢山麓鑄示疾時奏請廣銘<lb
ed="B" n="0265a04"/>繼領院事先是延祐間黃門伏氏妙善捨宅為寺賜額永福命<lb
ed="B" n="0265a05"/>銘主之及至玉泉學徒日眾銘造大鑊三以營日膳會元季荒<lb
ed="B" n="0265a06"/>亂寺眾散逸銘攜幼弟廣鏔匿于深山艸衣木食卒老于是又<lb
ed="B" n="0265a07"/>鑄弟子福祐者生而穎悟迥出凡輩少慕鍾山之道不遠數千<lb
ed="B" n="0265a08"/>里步至當陽從鑄薙染長乃受具專精毘尼兼習經論嘗為侍<lb
ed="B" n="0265a09"/>司服執勤勞會鑄入都朝獻祐與隨至燕山見幻堂講主大鬯<lb
ed="B" n="0265a10"/>佛旨心竊慕之因請於鑄得與幻堂研窮講席徧說諸經獲其<lb
ed="B" n="0265a11"/>法要已而辭歸有翰林侍講揭徯斯者賦詩餞之其詞曰學道<lb
ed="B" n="0265a12"/>玉泉寺從師天子都流年春事半歸路客帆孤山勢遙連蜀江<lb
ed="B" n="0265a13"/>聲不入吳故園如可到種芋有餘區當時文士緇流屬而和者<lb
ed="B" n="0265a14"/>頗復不尠然其詩多佚而不傳祐至玉泉大弘講肆力振三學<lb
ed="B" n="0265a15"/>成就新進利物為心於寺中舊文保護尤至以順帝至正十年<lb
ed="B" n="0265a16"/>八月朔旦集眾號佛趺坐而化塔于鍾山之側</p>
</div>