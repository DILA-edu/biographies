<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>元泉州開元寺沙門釋如照傳<note place="inline">道符　廣漩</note>
                    </head>
                <p xml:id="pB27p0154a1401">釋如照字元明一號寂室出晉江蔡氏初從袒膊院道符出家
<lb ed="B" n="0154a15"/>符業白良苦照化之更嘗世難不一變志元至元二十年祝髮
<lb ed="B" n="0154a16"/>受具再踰年而合剎議定開元袒膊並為一家延玅恩開山照
<lb ed="B" n="0154a17"/>實左右之已而辭去負簦游方咨訪甚力天慧內發深有所悟
<lb ed="B" n="0154a18"/>嘗典客雪峰刺血書法華經及歸故業復血書華嚴楞嚴恩益
<lb ed="B" n="0154a19"/>禮之及恩遷化契祖繼席命之知藏未幾出主安溪泰山巖不
<lb ed="B" n="0154a20"/>數月歸者如市百廢具興大德延祐八年祖命還山已有付屬
<pb ed="B" xml:id="B27.0151.0154b" n="0154b"/>
<lb ed="B" n="0154b01"/>意及祖寂宣政命照補其處照不宿怨無親疏卑尊一遇以誠
<lb ed="B" n="0154b02"/>而延接四方亹亹若不及其說明白嚴正大厭服人佛成道日
<lb ed="B" n="0154b03"/>上堂曰雪滿於山星回於天一見便見更待六年瞿曇瞿曇無
<lb ed="B" n="0154b04"/>端引得眾生起顛倒東土望西天又曰雪窖生埋幸可憐六年
<lb ed="B" n="0154b05"/>曾不動機緘眼皮爆綻三更後明破星兒即不堪道譽上聞錫
<lb ed="B" n="0154b06"/>佛果弘覺之號至順二年四月十七日無疾<g ref="#CB12464">𣹆</g>化年七十有四
<lb ed="B" n="0154b07"/>臘四十有九闍維藏靈骨於故塔弟子廣漩字空海晉江蘇氏
<lb ed="B" n="0154b08"/>子性不肉食幼而聰慧初從照受楞巖匝月悉能誦照奇之度
<lb ed="B" n="0154b09"/>為僧益致力禪奧心光炯炯達旦不寐爾後雖宿衲無能當其
<lb ed="B" n="0154b10"/>辯者嘗游方以試真珠華頌見知雪峰甫之龍華尋知藏鑰所
<lb ed="B" n="0154b11"/>為頌多驚策語其詠鼠有云尋光來佛後竊食犯僧殘後還寺
<lb ed="B" n="0154b12"/>遷首座一夕濡筆大書曰百年大夢今方醒遂隱几而化其弟
<lb ed="B" n="0154b13"/>子大圭著紫雲開士傳者別有傳</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>