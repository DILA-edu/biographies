<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>元紹興雲門寺沙門釋允若傳<note place="inline">大山恢</note>
                    </head>
                <p xml:id="pB27p0056a0901">釋允若字季蘅號浮休因雲門之傍有若耶溪後又號若耶郡
<lb ed="B" n="0056a10"/>之相里人年九歲能通春秋大義父母鍾愛之稍長翛然有絕
<lb ed="B" n="0056a11"/>塵之趣遂依雲門元十五祝髮為大僧隨渡濤江首謁大山恢
<lb ed="B" n="0056a12"/>於杭之福山授以天台四教儀金錍十不二門指要鈔諸書一
<lb ed="B" n="0056a13"/>覽而知大旨聞湛堂主南竺往依焉凡法智所結立陰觀別理
<lb ed="B" n="0056a14"/>隨緣六即蛣<g ref="#CB04762">𧏙</g>理毒性具等文靡不精究至於恩清之兼業昭
<lb ed="B" n="0056a15"/>圓之異說齊潤之黨邪仁嶽之背正亦皆察其非是於是湛堂
<lb ed="B" n="0056a16"/>甚器重之俾司賓客元至治初湛堂奉詔入燕都校大藏因奏
<lb ed="B" n="0056a17"/>若之行業錫以慈光圓照之號即命出住昌源淨聖院其院頗
<lb ed="B" n="0056a18"/>頹弊乃力為經度田蕪者闢之室圯者葺之三年遂成巨剎湛
<lb ed="B" n="0056a19"/>堂復招之徠歸命居首座攝眾規範泰定中復出主杭之興化
<lb ed="B" n="0056a20"/>時與天岸濟我庵無玉庭罕三師道望並峙湖上世稱為錢塘
<pb ed="B" xml:id="B27.0151.0056b" n="0056b"/>
<lb ed="B" n="0056b01"/>四依未幾退居越之雲門又與斷江恩休耕逸臨風吟咏不知
<lb ed="B" n="0056b02"/>夕陽在樹又稱為雲門三高至正住越之圓通遷上竺其山舊
<lb ed="B" n="0056b03"/>有纓絡泉涸久若至持錫叩巖禱曰苟吾緣在是泉當為我一
<lb ed="B" n="0056b04"/>來不然則涸如故言訖泉湧出淵泠漸盈時戶部尚書貢師泰
<lb ed="B" n="0056b05"/>稱比慈雲之重榮檜命之曰再來泉後退隱雲門築精舍專脩
<lb ed="B" n="0056b06"/>法華三昧為暮年淨業會天下大亂干戈紛擾眾欲擁若避去
<lb ed="B" n="0056b07"/>若斥曰難可苟免乎吾對將至待以酬之眾遁若獨危坐賊眾
<lb ed="B" n="0056b08"/>入其舍若毅然不為屈辭色俱厲賊首知為有道者約退一賊
<lb ed="B" n="0056b09"/>獨怒直前揮刃中之白乳溢出於地實元至正十九年二月二
<lb ed="B" n="0056b10"/>十九日也世壽八十僧臘六十有五賊退眾歸荼毗舍利如菽
<lb ed="B" n="0056b11"/>無算若平生風度簡遠不妄言笑趙孟頫稱為僧中御史得法
<lb ed="B" n="0056b12"/>弟子集慶友奎演福良謹延慶如瑩隆德法讓淨聖圓證十人
<lb ed="B" n="0056b13"/>所著內外集黃溍為敘</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>