<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>元泉州開元寺沙門釋大圭傳</head>
                <p xml:id="pB27p0446a2001">釋大圭字恒白號夢觀姓廖氏晉江人也父曰休庵家世儒學
<pb ed="B" xml:id="B27.0151.0446b" n="0446b"/>
<lb ed="B" n="0446b01"/>圭初亦習帖括苦志勤學稍長善屬文有聲於時父忽詔之曰
<lb ed="B" n="0446b02"/>吾為佛不果吾以汝捨佛汝其母違圭乃禮開元廣漩得度凡
<lb ed="B" n="0446b03"/>三歷職而至分座秉拂宣政院檄主承天謝不起客有勸之者
<lb ed="B" n="0446b04"/>示以偈云幾年學得舞腰肢到處身將竿木隨底事逢埸羞作
<lb ed="B" n="0446b05"/>戲只愁笑倒鄧禪師又云水牯還生水牯兒入田不放鼻頭低
<lb ed="B" n="0446b06"/>秋來禾麥多成稗空負先農一把犂乃相視一笑而罷嘗築室
<lb ed="B" n="0446b07"/>開元之西曰夢觀堂吟詠自怡素性爽特學博識端為文似柳
<lb ed="B" n="0446b08"/>為詩似陶吳鑒稱其為圓機之士能貫儒釋而一之真知言哉
<lb ed="B" n="0446b09"/>所著有夢觀集紫雲開士傳今讀其書自唐迄元傳七十二人
<lb ed="B" n="0446b10"/>以匡護始以契祖終祖之嗣曰始照曰崇會其行事皆有可傳
<lb ed="B" n="0446b11"/>而圭乃自記曰照吾嘗侍其旁掌其記會吾嘗分其坐知之固
<lb ed="B" n="0446b12"/>甚詳然必為之傳則私而諛矣故繫其名於祖傳以俟作者傳
<lb ed="B" n="0446b13"/>之於戲可想見圭之為人</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>