<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>南宋臨安徑山沙門釋道沖傳</head>
                <p xml:id="pB27p0140b0901">釋道沖字癡絕武信荀氏子也首參杭之妙果曹源生大悟玄<lb
ed="B" n="0140b10"/>旨出主嘉禾之天寧次遷蔣山雪蜂無何移住四明天童三年<lb
ed="B" n="0140b11"/>詔補靈隱時京兆尹建法華寺特奏請沖開山允之未赴宋理<lb
ed="B" n="0140b12"/>宗降敕命主杭州雙徑沖謂眾曰不赴法華則不信違徑山之<lb
ed="B" n="0140b13"/>命則不恭既失恭與信何以為後學法遂先就法華開堂月餘<lb
ed="B" n="0140b14"/>即銜旨登徑山於是一眾響合歡聲若雷當住靈隱時朝命改<lb
ed="B" n="0140b15"/>靈隱菜圃為閻妃香火院沖不肎署文字後命養老虎邱臨入<lb
ed="B" n="0140b16"/>滅乃手書記敘得法之由上堂說法辭眾入方丈囑後事至夜<lb
ed="B" n="0140b17"/>分正坐與眾論道移時蛻然而逝時理宗三年三月十五日也<lb
ed="B" n="0140b18"/>壽八十二僧臘六十一荼毘舍利瑩然弟子分塔二處一於菖<lb
ed="B" n="0140b19"/>蒲田玉芝庵一於金陵玉山庵沖嘗游鼓山題詩大頂峰詩曰<lb
ed="B" n="0140b20"/>野徑斜連石澗傍草根呢呢語寒螿郊原經雨多秋意庭院無
<pb ed="B" xml:id="B27.0151.0141a" n="0141a"/><lb
ed="B" n="0141a01"/>人自夕陽風捲暮雲歸碧嶂葉隨野水入寒塘數家籬落楓林<lb
ed="B" n="0141a02"/>外枳殼垂青菊綻黃識云湻祐辛酉立秋後三日刻於石</p>
</div>