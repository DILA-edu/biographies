<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>清荊州二神寺沙門釋悟誠傳<note place="inline">酒肆浮屠</note>
                    </head>
                <p xml:id="pB27p0296b0401">釋悟誠少時行貿遠方及歸而母病沒遶墓悲啼數日不絕行
<lb ed="B" n="0296b05"/>路感泣因剃為僧歸心佛法冀感母靈藉得超登自是狀類瘋
<lb ed="B" n="0296b06"/>癡迹行不恆而言事微中人莫之測嘗數日不食或予以飯過
<lb ed="B" n="0296b07"/>數升不辤飽住南城外二神寺城中人留至夜門已扃及旦伺
<lb ed="B" n="0296b08"/>之乃高臥寺中邑有巨室林園幽勝頗饒花木以瓦缸貯水蓄
<lb ed="B" n="0296b09"/>文魚數十頭缸深數尺水草交橫金鱗游泳五色燦爛兒童多
<lb ed="B" n="0296b10"/>聚觀之以為嬉樂一日悟誠入其間手拳石儗其缸大<g ref="#CB24336">𧦝</g>曰擊
<lb ed="B" n="0296b11"/>破好家人出而阻之扶悟誠去不一日有童<g ref="#CB03876">㲻</g>死缸中主人聞
<lb ed="B" n="0296b12"/>之互相嗟異嘗倉卒至一相識家急索斧升屋須臾旗營火起
<lb ed="B" n="0296b13"/>飛燄逼牆檐悟誠持斧迎燄擊之四鄰俱焦此宅巋然獨存偶
<lb ed="B" n="0296b14"/>貿貿行道中遇一旗員告曰公明日救我是夕獨行城中值尉
<lb ed="B" n="0296b15"/>出巡責以犯夜繫之獄旗員聞而救之得出卒後數月有見於
<lb ed="B" n="0296b16"/>燕市者道光十九年三月沙市火晝夜不熄廷燒數百家眾倉
<lb ed="B" n="0296b17"/>皇呼救獨一浮屠飲酒肆自若主人曰火光不遠可奈何曰無
<lb ed="B" n="0296b18"/>妨但取酒來久之主人延企曰火真不遠矣可奈何則又曰無
<lb ed="B" n="0296b19"/>妨斟飲如故俄而燄接比鄰主人告急且促之去浮屠乃徐說
<lb ed="B" n="0296b20"/>破衲令覆屋上笑謂曰畢竟無妨須臾火燄飛越鄰巷洒肆獨
<pb ed="B" xml:id="B27.0151.0297a" n="0297a"/>
<lb ed="B" n="0297a01"/>存指顧之間遂失浮屠所在</p>
</div>