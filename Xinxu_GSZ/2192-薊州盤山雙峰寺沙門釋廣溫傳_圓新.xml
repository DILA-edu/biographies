<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb ed="B" n="0144a10"/><head>金薊州盤山雙峰寺沙門釋廣溫傳<persName type="secondary">圓新</persName></head>
<lb ed="B" n="0144a11"/><p xml:id="pB27p0144a1101">釋廣溫姓韓氏高安人幼童超卓不甘俗處丱角雙落受經於
<lb ed="B" n="0144a12"/>習法師禪院幽清夜深盜入溫有所聞堅臥不動黎明習責之
<lb ed="B" n="0144a13"/>曰物為他人所盜寧無侮耶溫曰我人也盜亦人也物有所歸
<lb ed="B" n="0144a14"/>又何憾焉習奇之後參同昌英公英弗納廬於巖谷間三年草
<lb ed="B" n="0144a15"/>衣木食英異之乃許問道又參雲門晦堂及竹林廣慧慧曰從
<lb ed="B" n="0144a16"/>來明暗兩岐依他作解須當棄卻我者裏有箇鐵酸豏從頭一
<lb ed="B" n="0144a17"/>一齩嚼溫舉手謝曰既往不咎乃取篋笥中秘文火之一日頓
<lb ed="B" n="0144a18"/>悟如桶底脫法性圓通無不了然慧印許之出住盤山雙峰寺
<lb ed="B" n="0144a19"/>大定戊子夏示疾而化圓新者范陽六城邨人得法於龍泉英
<lb ed="B" n="0144a20"/>公大定壬午住盤山報國寺次住天城又次住法興後示疾感
<pb ed="B" xml:id="B27.0151.0144b" n="0144b"/>
<lb ed="B" n="0144b01"/>化謂遠侍者曰吾翌日當行腳去索浴淨髮至夜分復謂遠曰
<lb ed="B" n="0144b02"/>黎明西北有聲須當報吾至時果符其語聲類鐘磬方趨報新
<lb ed="B" n="0144b03"/>新已脫去荼毘後舌齒不灰</p>
</div>