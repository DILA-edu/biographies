<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">

<lb ed="B" n=""/><anchor n="B.27.0151"/>
                    <head>明雲南水目山寶華寺沙門釋洪如傳</head>
                <p xml:id="pB27p0183b0501">釋洪如字無住姓鄧氏定遠人也志行孤絜頗契幽遯家居自
<lb ed="B" n="0183b06"/>課恆持金剛經嘗入白雲崖折茶枝插地咒曰吾道有成則榮
<lb ed="B" n="0183b07"/>無成則萎後乃日見秀發漸至合抱洪如曉夕窮研亦有心得
<lb ed="B" n="0183b08"/>乃禮大千受染復參徹庸命居福城飯眾一夕忽聞鐘聲倏爾
<lb ed="B" n="0183b09"/>灑落了明大事即成偈曰通身是遍界是處處逢何曾避後侍
<lb ed="B" n="0183b10"/>庸走金陵請藏歷叩諸方更謁天童六雪及還滇剏寶華寺於
<lb ed="B" n="0183b11"/>水目山弘施法化宗風凜然道價之盛冠絕一時寂年七十三
<lb ed="B" n="0183b12"/>臘四十塔於水目山所著有蒼山集空明集苦海慈航集及宗
<lb ed="B" n="0183b13"/>門語錄南鐙續燄諸編</p>
</div>