<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清孤嶼江心寺沙門釋通榛傳</head>
                <p xml:id="pB27p0425a1001">釋通榛字茂霞別號全愚姓姜氏永嘉人也家世儒素代有聞<lb
ed="B" n="0425a11"/>達榛幼而穎悟五歲失怙母氏憫其孤貧嘗戲謂之曰汝願棲<lb
ed="B" n="0425a12"/>空門為苾蒭不耶榛即欣然領諾知其具有佛性送入江心寺<lb
ed="B" n="0425a13"/>時正庵禪師方主席見其行止端詳審為法器遂與剃度及正<lb
ed="B" n="0425a14"/>庵寂因嗣席焉時年二十二虔意焚修晨鐘暮梵積行不怠初<lb
ed="B" n="0425a15"/>西塔荒圯惄焉傷之矢願重興乾隆五十四年制府伍公中丞<lb
ed="B" n="0425a16"/>琅公福公先後來甌感其精誠共捐廉俸守宰以下同獻金帛<lb
ed="B" n="0425a17"/>寶殿更新伍公三至江心嘉其志也至龍翔興慶兩剎均自捨<lb
ed="B" n="0425a18"/>衣資興築補葺不假斗粟尺布之助而事自集以是人服其勤<lb
ed="B" n="0425a19"/>晚卜塔於福昌寺左寂乃藏焉陳豐為之銘文具山志</p>
</div>