<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>清燕京潭柘山岫雲寺沙門釋常順傳</head>
                <p xml:id="pB27p0298b1701">釋常順字智成姓王氏俗呼王三涉人也父母早世少依邑中<lb
ed="B" n="0298b18"/>松爾寺同興祝髮蔬食苦行幽闇獨坐不與眾處常自言笑若<lb
ed="B" n="0298b19"/>與人晤及就察之塊然一室人莫測所由清同治十三年詣京<lb
ed="B" n="0298b20"/>西潭柘山從慈雲受具戒既得度牃便造寺北高峰極顛置焉
<pb ed="B" xml:id="B27.0151.0299a" n="0299a"/><lb
ed="B" n="0299a01"/>歸謂其侶曰吾牃俾虎守之人笑其妄然自是居無常所髣髴<lb
ed="B" n="0299a02"/>若狂寺東山旁有蝎子洞六月寒風襲人或不敢近順獨居之<lb
ed="B" n="0299a03"/>無恙人始異焉嘗為人治病無方藥鍼炙偶拾木葉草莖雜以<lb
ed="B" n="0299a04"/>牛溲馬勃飲之輒愈人以是奇之競相傳說求醫者日益多則<lb
ed="B" n="0299a05"/>息於樹梢崖巔以避之有尋得者輒謾罵已而復隨拾與之使<lb
ed="B" n="0299a06"/>去時值瘟疫流行順至津沽為人驅疫所至就差人多信仰為<lb
ed="B" n="0299a07"/>造像奉之今河東橋畔人家猶時相膜拜順往來津京飄忽無<lb
ed="B" n="0299a08"/>定時見時隱或向人作禽言獸舞多不可解以魔佛號之光緒<lb
ed="B" n="0299a09"/>十六年春順赤體跣足手持白灰粉石於山樹崖壁圖畫龜黽<lb
ed="B" n="0299a10"/>魚鼈人或怪之但云到時便知至秋七月山洪暴發寺門外石<lb
ed="B" n="0299a11"/>橋溝深十丈至是水高於橋數丈蕩析林屋漂流數百里寺中<lb
ed="B" n="0299a12"/>銅鼎重萬兩為水衝至羅灘村南後運還寺新房村東首廟前<lb
ed="B" n="0299a13"/>古槐大十圍乘水浮去自佛門溝至房山縣地四五十里因根<lb
ed="B" n="0299a14"/>石盤結樹隨水行不偏不倚卒止於溝口亭亭若張蓋至今存<lb
ed="B" n="0299a15"/>焉當水發時居人登高見有獸而角者湧浪澎湃狀若怒濤或<lb
ed="B" n="0299a16"/>云此蛟也順獨預知其兆人始服其神異庚子之變肇於拳民<lb
ed="B" n="0299a17"/>聯軍入京兩宮西狩六部長官先後奔赴行在達宦富室紛紛<lb
ed="B" n="0299a18"/>遷徒都城一空先數月順不著衣履遊行市間袒露胸膊指示<lb
ed="B" n="0299a19"/>人曰上半截一掃光且行且唱多不解其故及拳禍作紅鐙教<lb
ed="B" n="0299a20"/>出名曰一掃光其言乃驗當水災後寺宇傾廢方欲興修正待
<pb ed="B" xml:id="B27.0151.0299b" n="0299b"/><lb
ed="B" n="0299b01"/>募集適恭忠王出遊將至山寺順懸兩鐵鉤於頤獨坐石橋候<lb
ed="B" n="0299b02"/>之王至奇其狀貌又習聞山有異僧因戲之曰汝坐此何為曰<lb
ed="B" n="0299b03"/>化緣王曰化誰曰誰肎<!-- 通「肯」 -->捨吾化誰王曰吾聞汝有道行能食椒<lb
ed="B" n="0299b04"/>四兩不死吾助此緣順果食之卒無恙恭王前後捨施鉅萬規<lb
ed="B" n="0299b05"/>模閎廓金紫<g ref="#CB16190">㶷</g>赫殊勝於前順之力也然鳩工估直出入經營<lb
ed="B" n="0299b06"/>順不過問敝衣行囊放浪自若嘗游京市走入倡門直軀臥闥<lb
ed="B" n="0299b07"/>踞牀高坐兩手金錢盈握伎女環觀復指肘後一囊白光粲粲<lb
ed="B" n="0299b08"/>若數千銀餅笑謂之曰若愛我即予若然伎寮素聞魔佛敬之<lb
ed="B" n="0299b09"/>若神俱莫敢近順出以金錢擲地鏗然有聲迫而視之若流入<lb
ed="B" n="0299b10"/>地中都忽不見行疾如飛走馬逐之不及宣統元年正月元日<lb
ed="B" n="0299b11"/>示微疾作偈別眾曰始來終去五旬五狀瘋類禽與獸舞人贈<lb
ed="B" n="0299b12"/>別號稱魔佛願眾醒迷說三塗寂於水雲堂清御史徐花農者<lb
ed="B" n="0299b13"/>感厥神異執弟子禮是夕夢順至其家伎樂前道天花繽紛與<lb
ed="B" n="0299b14"/>之別曰吾今他去老虎洞裏煩君護持醒而異之明日探視則<lb
ed="B" n="0299b15"/>順於子時入滅徐於西山洞中塑像奉之至今乞藥者靈感尤<lb
ed="B" n="0299b16"/>甚順生時嘗作偈云將來羅侯嶺上平片野荒涼行路希獨自<lb
ed="B" n="0299b17"/>吟詠人莫得其故及洪憲改元袁總統將即帝位使人至西山<lb
ed="B" n="0299b18"/>削平羅侯嶺頂以通車路殆所謂嶺上平與尚未至行路希也</p>
</div>