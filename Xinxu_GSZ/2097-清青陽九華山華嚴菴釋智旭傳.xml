<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>清青陽九華山華嚴菴釋智旭傳</head>
                <p xml:id="pB27p0094a1201">釋智旭字素華晚稱藕益老人姓鍾氏吳人也父岐仲持大悲
<lb ed="B" n="0094a13"/>咒十年母金氏夢大士抱兒授之遂生子旭七歲聞父訓甘蔬
<lb ed="B" n="0094a14"/>食不逐腥羶年十二就傅讀書日聆師說即以聖學自任作闢
<lb ed="B" n="0094a15"/>佛論數十篇復進酒肉弱冠閱蓮池自知錄敘及竹窗隨筆乃
<lb ed="B" n="0094a16"/>取所著論焚之年二十詮論語至天下歸仁不能下筆廢寢食
<lb ed="B" n="0094a17"/>者累日是歲居父喪讀地藏本願經動出世心日誦佛名盡焚
<lb ed="B" n="0094a18"/>所為文鬱鬱三載聽一法師講首楞嚴經至空生大覺忽疑何
<lb ed="B" n="0094a19"/>故有此大覺致為空界張本悶絕無措因於佛前發願捨身後
<lb ed="B" n="0094a20"/>夢禮憨山涕泣言自恨緣慳相見大晚憨山云此是苦果應知
<pb ed="B" xml:id="B27.0151.0094b" n="0094b"/>
<lb ed="B" n="0094b01"/>苦因語未竟遽請曰弟子志求上乘不願聞四諦法憨山云且
<lb ed="B" n="0094b02"/>喜居士有向上志時憨山在曹谿不能往從乃從其徒雪嶺剃
<lb ed="B" n="0094b03"/>度明天啟二年也尋往雲棲聽古德法師講唯識論疑與首楞
<lb ed="B" n="0094b04"/>嚴宗旨不合問古德云性相二宗不許和會心竊怪之佛法豈
<lb ed="B" n="0094b05"/>有二耶遂入徑山坐禪明年精進益深覺身心世界忽然消殞
<lb ed="B" n="0094b06"/>從此性相二宗一時透徹又明年受比丘菩薩戒徧閱律藏未
<lb ed="B" n="0094b07"/>幾母病刲股和藥卒不能救既葬掩關於吳江疾甚乃一意求
<lb ed="B" n="0094b08"/>生淨土及疾少閒結壇持往生淨土咒七日說偈云稽首無量
<lb ed="B" n="0094b09"/>壽拔業障根本觀世音勢至誨眾菩薩僧我迷本智光妄墮輪
<lb ed="B" n="0094b10"/>迴苦曠劫不暫停無救無歸趣劣得此人身仍遭劫濁亂雖獲
<lb ed="B" n="0094b11"/>預僧倫未入法流水目擊法輪壞欲挽力未能良由無始世不
<lb ed="B" n="0094b12"/>植勝善根今以決定心求生極樂土乘我本願船廣度沈淪眾
<lb ed="B" n="0094b13"/>我若不往生不能滿所願是故於娑婆畢定應捨離猶如被溺
<lb ed="B" n="0094b14"/>人先求疾到岸乃以方便力悉拯暴流人我以至誠心深心迴
<lb ed="B" n="0094b15"/>向心然臂香三炷結一七淨壇專持往生咒唯除食睡時以此
<lb ed="B" n="0094b16"/>功德力求決生安養我若退初心不向西方者寧即墮泥犂令
<lb ed="B" n="0094b17"/>疾生改悔誓不戀人天及以無為處折伏使不退攝受令增長
<lb ed="B" n="0094b18"/>獨居二年足不踰閾既而度南海覲洛伽山還住龍居慨律學
<lb ed="B" n="0094b19"/>墜廢多緣譌誤以弘律自任既述毗尼集要儗注梵網爇香告
<lb ed="B" n="0094b20"/>佛以決所宗拈得天台於是究心台部已而居九華華嚴述梵
<pb ed="B" xml:id="B27.0151.0095a" n="0095a"/>
<lb ed="B" n="0095a01"/>網合注旭律儀雖精每念躬行未逮不敢為範因於佛前枚卜
<lb ed="B" n="0095a02"/>自和尚以次退居菩薩沙彌優婆塞應居何地位卒得菩薩沙
<lb ed="B" n="0095a03"/>彌遂終身不為人授戒其後歷溫陵漳州石城晟谿長水新安
<lb ed="B" n="0095a04"/>而歸於靈峰生平撰述都四十餘種其著者有首楞嚴玄義法
<lb ed="B" n="0095a05"/>華文句會義楞伽義疏唯識心要而彌陀要解提持淨土尤為
<lb ed="B" n="0095a06"/>簡切今有淨信堂集行世可見一班當時禪者多目淨土為權
<lb ed="B" n="0095a07"/>教遇念佛人必令參究誰字旭獨謂持名一法即是圓頓心宗
<lb ed="B" n="0095a08"/>有卓左車者嘗設四問如何是念佛門中向上一路如何得離
<lb ed="B" n="0095a09"/>四句絕百非如何是念佛人最後極則如何是淆譌腦後一鎚
<lb ed="B" n="0095a10"/>旭答之曰向上一着非禪非淨即禪即淨才言參究已是曲為
<lb ed="B" n="0095a11"/>下根果大丈夫目應諦信是心作佛是心是佛設一念與佛有
<lb ed="B" n="0095a12"/>隔不名念佛三昧若念念與佛無間何勞更問阿誰淨土極則
<lb ed="B" n="0095a13"/>事無念外之佛為念所念無佛外之念能念於佛正下手時便
<lb ed="B" n="0095a14"/>不落四句百非通身畢露但見阿彌陀佛一毛孔光即見十方
<lb ed="B" n="0095a15"/>無量諸佛但生西方極樂一佛國土即生十方諸佛淨土此是
<lb ed="B" n="0095a16"/>向上一路若設現前彌陀別言自性彌陀捨西方淨土別言唯
<lb ed="B" n="0095a17"/>心淨土此是淆譌公案經云三賢十聖住果報唯佛一人居淨
<lb ed="B" n="0095a18"/>土此是腦後一鎚但能深信此門依信起願依願起行則念念
<lb ed="B" n="0095a19"/>流出無量如來徧坐十方微塵國土轉大法輪照耀古今震警
<lb ed="B" n="0095a20"/>大千皆<anchor xml:id="beg_3d" type="cb-app"/>己<anchor xml:id="end_3d"/>性中事豈待外求清順治十年冬有疾命弟子曰闍
<pb ed="B" xml:id="B27.0151.0095b" n="0095b"/>
<lb ed="B" n="0095b01"/>維後屑骨和粉施諸水中明年正月二十一日示寂後二年將
<lb ed="B" n="0095b02"/>就闍維啟龕髮長覆耳面如生牙齒不壞門人不忍從遺言收
<lb ed="B" n="0095b03"/>骨塔於靈峰年五十七臘三十四其別眾偈曰生平過失深重
<lb ed="B" n="0095b04"/>猶幸頗知內訟渾身瑕玷如芒猶幸不敢覆藏藉此慚愧種子
<lb ed="B" n="0095b05"/>方堪寄想樂邦以茲真言苦語兼欲告誡諸方不必學他口中
<lb ed="B" n="0095b06"/>瀾翻五宗八教且先學他一點樸樸實實心腸嘗集僧十五人
<lb ed="B" n="0095b07"/>結淨社以三年為期日三時誦佛名迴向淨土二時止靜研究
<lb ed="B" n="0095b08"/>諸大乘經其生平行事多實踐云</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>