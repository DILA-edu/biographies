<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>明台州國清寺沙門釋曇噩傳<note place="inline">榮枯木</note>
                    </head>
                <p xml:id="pB27p0284a1601">釋曇噩字無夢亦號夢堂晚題所居曰西庵姓王氏慈溪人也
<lb ed="B" n="0284a17"/>依淨慈雪庭傳薙髮受具台衡賢首慈恩諸文晝夜研磨不知
<lb ed="B" n="0284a18"/>有饑渴寒暑及雪庭遷靈隱仍侍左右雪庭寂後元叟端來補
<lb ed="B" n="0284a19"/>其處風規嚴峻非宿學莫敢闖其門噩直前諮叩自一轉至於
<lb ed="B" n="0284a20"/>六七轉語機鋒交觸無畏端頷之命掌內記與羣侶辯論莫不
<pb ed="B" xml:id="B27.0151.0284b" n="0284b"/>
<lb ed="B" n="0284b01"/>推敬元至元初出主慶元寶聖遷鄞之開壽台之國清後居瑞
<lb ed="B" n="0284b02"/>龍一日颶風驟雨殿宇俱仆噩所居亦就壓人意其虀粉矣掘
<lb ed="B" n="0284b03"/>覆索之一巨木橫支榻上噩危坐其下若有神物為之呵護者
<lb ed="B" n="0284b04"/>噩凡四坐道場不久即退嘗游越中詩人劉夢熙唐處敬輩集
<lb ed="B" n="0284b05"/>曹娥祠噩敝衣坐船尾眾方分韻賦詩殊不相顧俄而作禮曰
<lb ed="B" n="0284b06"/>有剩韵乞布施一字拈蕉字與之噩即應聲賦詩云平明飯罷
<lb ed="B" n="0284b07"/>促高梢撑出五雲門外橋離越王城一百里到曹娥渡十分潮
<lb ed="B" n="0284b08"/>白翻晴雪浪花舞綠弄晚風蒲葉搖西北陰沈天欲雨臥聽篷
<lb ed="B" n="0284b09"/>韵學芭蕉眾驚曰公非噩夢堂乎遂邀入社明洪武三年詔徵
<lb ed="B" n="0284b10"/>奏封閔其年耄勅令還山日本國王慕其道行屢發疏請欲迎
<lb ed="B" n="0284b11"/>致之噩堅不往凡遇噩手寫經論必重購之而去且詫其放異
<lb ed="B" n="0284b12"/>光云越四年謂其徒曰吾有一物無頭無面要得分明涅槃後
<lb ed="B" n="0284b13"/>看言訖<anchor xml:id="beg_142" type="cb-app"/>斂<anchor xml:id="end_142"/>目趺坐而終同時有榮枯木者鄞人也幼甘蔬食持
<lb ed="B" n="0284b14"/>誦法華父母不許出家強為婚娶將醮之夕逃臥雪中幾死外
<lb ed="B" n="0284b15"/>兄陸甲遇之解衣以衣扶歸溫以湯火乃甦初事海會梅峰壽
<lb ed="B" n="0284b16"/>復謁淨慈東嶼海祝髮受具澄神禪觀昕夕無間若中峰斷崖
<lb ed="B" n="0284b17"/>布衲大梁無方古林諸老宿皆恭禮之受其策發雪窗住育王
<lb ed="B" n="0284b18"/>時重其戒行精嚴招居副座元至正丁酉勉徇眾請開法海會
<lb ed="B" n="0284b19"/>道俗信向寺賴以興明洪武四年預鍾山法會明年東遷又明
<lb ed="B" n="0284b20"/>年示寂龕留七日顏貌不變</p>
</div>