<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb
ed="B" n=""/><anchor n="B.27.0151"/>
                    <head>明潭州三角山沙門釋如幻傳</head>
                <p xml:id="pB27p0235b1601">釋如幻字勉庵姓林氏蒲田人也父環家世儒術望崇鄉里幻
<lb ed="B" n="0235b17"/>生而倜儻負奇氣幼習帖括善屬文詞年十四即列諸生有聲
<lb ed="B" n="0235b18"/>庠序里有夏生治時者通內典幻與遊從最善一日謂幻曰君
<lb ed="B" n="0235b19"/>脣掀齒露非壽者相幻驚問何為而可生曰聞之誦觀音大士
<lb ed="B" n="0235b20"/>禱無不應持其號久自當驗幻遂依持勤懇三載而容貌改觀
<pb ed="B" xml:id="B27.0151.0236a" n="0236a"/>
<lb ed="B" n="0236a01"/>威儀簡重未幾倭夷寇閩父母俱喪於兵幻大泣曰人命固如
<lb ed="B" n="0236a02"/>是乎何戀戀鄉井為遂拂衣遨遊江湖間二載入廬山參徧融
<lb ed="B" n="0236a03"/>融問曰大德何處人來欲何為幻曰小子閩人為求長生融曰
<lb ed="B" n="0236a04"/>有長必有短何不學無生曰何為無生曰汝試剃除鬚髮屏息
<lb ed="B" n="0236a05"/>諸緣咬嚼一句無義味話久久自得下落乃可為爾道無生幻
<lb ed="B" n="0236a06"/>即染剃因名如幻相與依棲時年已逾冠矣頃之乃之蘄水馬
<lb ed="B" n="0236a07"/>牙山參無為藏主居三載退而隱處斗方山中五易寒暑遂荷
<lb ed="B" n="0236a08"/>策北遊上都依暹理兩宿聽諸經奧義皆深器之已而有田將
<lb ed="B" n="0236a09"/>軍者蘄人也見其雅量因漫之以世諦幻笑謝曰海龍肎入溝
<lb ed="B" n="0236a10"/>渠遂拽杖歸九峰衲子駢集每以楞嚴為眾發明心要翰林郭
<lb ed="B" n="0236a11"/>公正域以居母憂謁幻於九峰甚相得因進而請曰竊見當世
<lb ed="B" n="0236a12"/>譚禪者動以棒喝機鋒為向上自多及察其操存則猶有未盡
<lb ed="B" n="0236a13"/>者又不若守教乘精戒律離欲苦行以慈利物之為得耳幻曰
<lb ed="B" n="0236a14"/>然非禪之過乃學禪之過也奈何去聖愈遠法門日衰誠若公
<lb ed="B" n="0236a15"/>言可為流涕幻律身清苦生平無嗜好人有所施輒以施人每
<lb ed="B" n="0236a16"/>有所往唯一缽三衣楚藩沈君與幻交最密弟子欲置香火地
<lb ed="B" n="0236a17"/>以<anchor xml:id="beg_ff" type="cb-app"/>券<anchor xml:id="end_ff"/>白沈公幻聞乃大斥之曰方寸福田不力耨區區安向沈
<lb ed="B" n="0236a18"/>官人乞請耶乃拽杖去九峰走武曲憇吉陽寺閉關誦華嚴經
<lb ed="B" n="0236a19"/>三載往潭州三角山為馬祖門人總印所闢不數年煥然一新
<lb ed="B" n="0236a20"/>法席大振一日謂眾曰趙州八十尚行腳我豈乏草屩一具邪
<pb ed="B" xml:id="B27.0151.0236b" n="0236b"/>
<lb ed="B" n="0236b01"/>遂拂袖之匡廬入黃龍寺留講楞嚴至二卷終幻謂眾曰姑舍
<lb ed="B" n="0236b02"/>是無論且有末後與大眾商量即示恙六日告終眾請留偈幻
<lb ed="B" n="0236b03"/>曰辭世本無偈痴人覓夢蹤虛空無面目面目問虛空弟子又
<lb ed="B" n="0236b04"/>問靈骨可更之蘄乎幻曰愛重娑婆苦無情極樂天何須懷舊
<lb ed="B" n="0236b05"/>影寂照滿三千言訖遂逝壽五十有九臘三十門人火浴以骨
<lb ed="B" n="0236b06"/>瘞於黃龍山釋德清為之銘</p>
</div>