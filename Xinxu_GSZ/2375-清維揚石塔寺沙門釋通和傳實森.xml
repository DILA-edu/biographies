<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">

<lb ed="B" n=""/><anchor n="B.27.0151"/>
                    <head>清維揚石塔寺沙門釋通和傳<persName type="secondary">實森</persName>
                    </head>
                <p xml:id="pB27p0254b1101">釋通和字朗清蘭陵人也九齡得染於大林弱冠受具於寶華
<lb ed="B" n="0254b12"/>研幾戒典參究宗乘發明大義遂受撫生記莂首眾持律一時
<lb ed="B" n="0254b13"/>龍象靡不奉為軌範撫生謝代乃繼其席扇馥律門畢其遺願
<lb ed="B" n="0254b14"/>四眾雲臻戒光圓徧既而示疾因付衣缽於品木實森寂於雍
<lb ed="B" n="0254b15"/>正十年十月十五日春秋五十五僧臘三十五坐夏二十四塔
<lb ed="B" n="0254b16"/>於維揚城北建隆寺西十三年世宗命集三宗義學沙門校刊
<lb ed="B" n="0254b17"/>龍藏律宗品木躬際盛會選充校雔時有糾正足匡秕繆乾隆
<lb ed="B" n="0254b18"/>三年工始告竣乃述通和行狀而乞尚書張照為之銘</p>
</div>