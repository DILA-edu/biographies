<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>宋甬東棲心寺沙門釋中立傳</head>
                <p xml:id="pB27p0315a0601">釋中立姓陳氏鄞人也髫齡出家於棲心受諸經卷過目不忘<lb
ed="B" n="0315a07"/>治平中試經得度初依廣智學教觀及神智繼主南湖復依之<lb
ed="B" n="0315a08"/>座下二百人無出其右者神智謝事立繼其席常以淨業誘人<lb
ed="B" n="0315a09"/>命其徒介然創十六觀堂以延淨士已而謝去未幾重興寶雲<lb
ed="B" n="0315a10"/>寺又退居白雲庵日宣止觀法門著述頗眾後重主南湖升席<lb
ed="B" n="0315a11"/>說法開牖無盡前後誦法華逾萬部為人祈禱輙驗政和五年<lb
ed="B" n="0315a12"/>四月辛亥夕忽謂門人曰聞異香否即集眾含笑言曰吾往生<lb
ed="B" n="0315a13"/>期至西向而逝</p>
</div>