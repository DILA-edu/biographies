<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb ed="B" n="0227a11"/><head>宋餘杭昭慶寺沙門釋允堪傳</head>
<lb ed="B" n="0227a12"/><p xml:id="pB27p0227a1201">釋允堪錢塘人也未詳其姓氏年九歲客指小桂令賦詠曰始
<lb ed="B" n="0227a13"/>生巖谷畔早有月中香客奇之從天台崇教慧公祝髮學無不
<lb ed="B" n="0227a14"/>通專精律部續南山宗仁宗慶曆二年建戒臺於杭之昭慶寺
<lb ed="B" n="0227a15"/>自茲以後復依律建壇蘇之開元秀之精嚴竝宏法會傳戒度
<lb ed="B" n="0227a16"/>僧晚歲退居西湖菩提寺撰會正記以釋南山律鈔辯論精詳
<lb ed="B" n="0227a17"/>更著十二部經解法門贊序諸文弟子元照祖述師法纂著益
<lb ed="B" n="0227a18"/>緐照別有傳堪邃學窮理老而彌篤啟迪後秀津津不倦以宋
<lb ed="B" n="0227a19"/>嘉祐六年十一月二十六日寂於昭慶建墖於菩提仁宗時賜
<lb ed="B" n="0227a20"/>號曰真悟大師徽宗崇寧元年更<anchor xml:id="beg_f0" type="cb-app"/>諡<anchor xml:id="end_f0"/>智圓大師釋元復贊曰三
<pb ed="B" xml:id="B27.0151.0227b" n="0227b"/>
<lb ed="B" n="0227b01"/>無漏學以戒為先至人不生宗其誰傳援筆作記宏範人天寥
<lb ed="B" n="0227b02"/>寥千古寶月空懸</p>
</div>