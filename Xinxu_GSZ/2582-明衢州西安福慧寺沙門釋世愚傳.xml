<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>明衢州西安福慧寺沙門釋世愚傳</head>
                <p xml:id="pB27p0375b1201">釋世愚字傑峰姓余氏西安人也家本儒素世守詩書母毛氏
<lb ed="B" n="0375b13"/>夢感神人授以青衣童子覺而生子故愚自幼好佛稍長投蘭
<lb ed="B" n="0375b14"/>溪顯教寺從孤嶽嵩供灑掃已而薙除須髮為大僧受具足戒
<lb ed="B" n="0375b15"/>晝夜奉薌鐙惟謹以鍼刺指端濡血書金剛般若經忽抵几歎
<lb ed="B" n="0375b16"/>曰縱能盡書一大藏教亦屬有為絕如夢幻不可控搏盍學無
<lb ed="B" n="0375b17"/>為以明心宗乎出謁古崖純石門剛誠心懇至相對於邑悲從
<lb ed="B" n="0375b18"/>中來泣涕沾<g ref="#CB05111">䘳</g>祈示審端致力之要二公為之感動欣然語之
<lb ed="B" n="0375b19"/>愚佩受其言不間晨昏兀坐如枯株時年二十五矣復自念曰
<lb ed="B" n="0375b20"/>年日以增學日以退豈非見聞未充無以啟發知解乎渡濤江
<pb ed="B" xml:id="B27.0151.0376a" n="0376a"/>
<lb ed="B" n="0376a01"/>而西見諸善知識時布衲雍斷崖義中峰本三人大弘雪巖高
<lb ed="B" n="0376a02"/>峰之道愚並往咨叩語皆不契中心愗惑因止南屏山中三年
<lb ed="B" n="0376a03"/>不踰戶限聞止巖成倡道大慈山定慧禪寺門庭雖峻而獲證
<lb ed="B" n="0376a04"/>悟者眾亟往謁焉止巖曰南泉有云不是心不是佛不是物是
<lb ed="B" n="0376a05"/>何者愚聞而愈疑仍還南屏諸緣盡捨形類氣絕行坐寢食若
<lb ed="B" n="0376a06"/>無知覺唯一念歷然在太虛中如此者久之一夕坐至夜分聞
<lb ed="B" n="0376a07"/>鄰席唱證道歌至不除妄想不求真處豁然如釋重負舉目洞
<lb ed="B" n="0376a08"/>照不見一物留礙喜不自勝且曰佛法自在目前祇為太近故
<lb ed="B" n="0376a09"/>人自遠耳即操觚成偈有夜半忽然忘月指虛空迸出日輪紅
<lb ed="B" n="0376a10"/>之句乃走見止巖會止巖遊姑蘇走天池求證於元翁信信者
<lb ed="B" n="0376a11"/>止巖之師也問曰上士從何來曰大慈曰大慈鼻孔其深多少
<lb ed="B" n="0376a12"/>愚卓錫信曰拗折錫杖爾將何為愚作禮信曰爾可歸見止巖
<lb ed="B" n="0376a13"/>愚後見之備述所悟止巖曰何處見神見鬼愚曰今日捉了贓
<lb ed="B" n="0376a14"/>曰贓在何處愚便喝止巖曰開口合口都不是向上舉將一句
<lb ed="B" n="0376a15"/>來愚曰徧界明明不覆藏止巖豎起竹篦請指名愚便掀到禪
<lb ed="B" n="0376a16"/>牀止巖曰爾欲來將虎鬚耶愚復作禮止巖擊之者三囑曰善
<lb ed="B" n="0376a17"/>自護持他日說法度人續佛慧命遂留執侍服勤三年又還南
<lb ed="B" n="0376a18"/>屏尋入大慈為上座元至順二年歸西安先是西安烏石山有
<lb ed="B" n="0376a19"/>福慧古剎歲久荒廢瓦礫堆除荊榛塞路愚獨結茅以居蛇蝎
<lb ed="B" n="0376a20"/>霄蟠虎狼夜哮了無恐怖鄉人信仰欽其道德裹糧遺之遂澄
<pb ed="B" xml:id="B27.0151.0376b" n="0376b"/>
<lb ed="B" n="0376b01"/>居攝念影不出山者十有六載聲光日振緇素麕集至三千指
<lb ed="B" n="0376b02"/>幾無所容縣中大姓陳嗣宗倡義施捨為造殿堂藏經樓閣規
<lb ed="B" n="0376b03"/>模弘大制如伽藍且置山田取其所入以供眾帝師大寶法王
<lb ed="B" n="0376b04"/>聞之為錫弘辯之號至正六年冬江南行宣政院亦錄其行業
<lb ed="B" n="0376b05"/>請主廣德石溪興龍禪寺祝香報恩歸之止巖表其自證也留
<lb ed="B" n="0376b06"/>居三夏將迎還烏石而郡中新建佛剎四曰古望曰龍眠曰寶
<lb ed="B" n="0376b07"/>蓋曰普潤皆延之為開山祖愚力起應之無不感慕明洪武三
<lb ed="B" n="0376b08"/>年冬十二月十日示微疾召門弟子勉以精進入道索筆書偈
<lb ed="B" n="0376b09"/>云生本不生滅本不滅撒手而行一天明月擲筆而逝越七日
<lb ed="B" n="0376b10"/>藏於烏石慈雲塔院春秋七十坐夏五十四方參學莫知其數
<lb ed="B" n="0376b11"/>得其法者則慧觀德隨十有五人所著二會語四卷已刊行叢
<lb ed="B" n="0376b12"/>林中愚道傾四眾高太尉納麟黃尚書德昭廉訪副使伯顏不
<lb ed="B" n="0376b13"/>花莫不圅香致敬馳書問道得其片言稱為玄要其法施及人
<lb ed="B" n="0376b14"/>可謂博矣宋文憲濂為銘其塔</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>