<TEI xmlns="http://www.tei-c.org/ns/1.0" type="興福">
    <teiHeader>
        <fileDesc>
            <titleStmt>
                <title>明崇恩演福寺沙門釋顯示傳 (From CBETA edition of 新續高僧傳 卷 051）</title>
                <author>喻謙 Yu Qian</author>
                <respStmt>
                    <resp>Markup</resp>
                    <name>張伯雍 Chang Po-Yung</name>
                </respStmt>
                <principal>馬德偉 Marcus Bingenheimer</principal>
            </titleStmt>
            <publicationStmt>
                <p>For use in the Chinese Buddhist SNA project. Markup designed for extracting relationship data.</p>
            </publicationStmt>
            <sourceDesc>
                <p>Biographies extracted from the CBETA edition of the 新續高僧傳 (taken from Collection "B" (補續續大藏經）Vol.27 Text 151)</p>
            </sourceDesc>
        </fileDesc>
    </teiHeader>
    <text>
        <body>
            <div>
                <head>
                    <head>明崇恩演福寺沙門釋顯示傳</head>
                </head>
                <p xml:id="pB27p0380b1601">釋顯示字瞽庵姓盧氏寧海人也母金氏夢寶陁大士見五色
<lb ed="B" n="0380b17"/>雲中覺而有娠及生男幼而凝靜不好嬉逐稍長神氣灑然有
<lb ed="B" n="0380b18"/>出塵之思二十一投會稽悟本院為沙彌一山元為之脫白一
<lb ed="B" n="0380b19"/>山度弟子四人取醍醐經開示悟入為之名曰顯示元天曆初
<lb ed="B" n="0380b20"/>受比邱大戒即踰濤江而西欲講天台教觀時天岸濟方主萬
<pb ed="B" xml:id="B27.0151.0381a" n="0381a"/>
<lb ed="B" n="0381a01"/>壽圓覺寺顯示往事焉久之濟見其天機峻利一日千里之勢
<lb ed="B" n="0381a02"/>乃曰子盍從吾師游乎他日大顯南嶽一宗吾於子有望矣濟
<lb ed="B" n="0381a03"/>之師即佛海也佛海倡道於上天竺靈感觀音教寺來受經者
<lb ed="B" n="0381a04"/>雲蒸海湧顯示襍多士中晝夜研摩三觀十乘之旨察其密微
<lb ed="B" n="0381a05"/>至於蠶絲牛毛設有疑難進而質諸佛海退與四方俊彥縱橫
<lb ed="B" n="0381a06"/>切磋不至於洞達弗止精積日久大小乘部文義字句瞭於心
<lb ed="B" n="0381a07"/>胸有叩之者辯口如水東注不見所窮朋類推服恒以為不可
<lb ed="B" n="0381a08"/>及佛海器之命為司賓及佛海退居南天竺虎巖頤來紹其後
<lb ed="B" n="0381a09"/>升掌懺摩而賢叟思又延居首座鍊徒牧眾不異常時至正五
<lb ed="B" n="0381a10"/>年始出世隆壽教寺田畝侵蝕董而理之殿宇頺壞葺而新之
<lb ed="B" n="0381a11"/>如是者十有二載雖蕞爾蘭若聲望日增遷雷峯顯嚴教寺破
<lb ed="B" n="0381a12"/>屋殘僧觸目皆淒涼之境顯示既至學侶漸集復其舊規蔚為
<lb ed="B" n="0381a13"/>勝地人以為難越六年江浙省丞力聘主崇恩演福教寺寺當
<lb ed="B" n="0381a14"/>兵燹之餘鞠為荒墟顯示為創丈室五楹以納負笈之士遇有
<lb ed="B" n="0381a15"/>咨問悉竭平昔所蘊亹亹而語之至於南屏霅川之同異尤嚴
<lb ed="B" n="0381a16"/>於斷制歷引諸家經疏辯證無遺或惜其過勞笑謝曰桑門為
<lb ed="B" n="0381a17"/>法忘軀義所應爾子以為勞乎會元季喪亂兵禍日亟飄然東
<lb ed="B" n="0381a18"/>邁向悟本樵山棲焉屏絕人事顓志於西方淨土之學終日繫
<lb ed="B" n="0381a19"/>念未嘗少忘屢感瑞應明室初興定鼎金陵草創伊始佛教復
<lb ed="B" n="0381a20"/>隆洪武四年出游虎林未幾順寂於太平興國傳法教寺神思
<pb ed="B" xml:id="B27.0151.0381b" n="0381b"/>
<lb ed="B" n="0381b01"/>不亂如返故廬再踰年其弟子知曉圅靈骨歸藏受經祖塔之
<lb ed="B" n="0381b02"/>側顯示古貌頎躬寡於言笑以清儉自持一榻二十年蕭然如
<lb ed="B" n="0381b03"/>在逆旅當時齒臘相亞職業相若而據席名山自顯示視之澹
<lb ed="B" n="0381b04"/>然如無所繫念其出世為人皆迫於羣情不得已而起性不樂
<lb ed="B" n="0381b05"/>時俗藻麗章句凡有述作一本山家諸師之論人謂能衍佛海
<lb ed="B" n="0381b06"/>之道傳之方來動靜出處綽有可觀誠不誣也宋文憲濂為摭
<lb ed="B" n="0381b07"/>其遺行而銘諸塔具芝園後集</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
            </div>
        </body>
    </text>
</TEI>