<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>明五臺山靈鷲菴沙門釋寶金傳</head>
                <p xml:id="pB27p0162b1901">釋寶金字璧峯姓石氏永壽人也父通甫宅心從厚人號長者<lb
ed="B" n="0162b20"/>母張氏嗜善弗怠有沙門授觀音像曰謹事之生智慧兒未幾
<pb ed="B" xml:id="B27.0151.0163a" n="0163a"/><lb
ed="B" n="0163a01"/>兒生白光貫屋幼多疾因歸釋氏依雲寂溫剃落受具後窮性<lb
ed="B" n="0163a02"/>相學言辭落落若貫珠聞者動容已而歎曰三藏玄言皆標月<lb
ed="B" n="0163a03"/>指如來心法果如是乎遂棄所學更習禪觀謁如海真於縉雲<lb
ed="B" n="0163a04"/>海問曰萬法歸一一歸何處所答不契遂疑之三年一日擷蔬<lb
ed="B" n="0163a05"/>於囿忽凝坐久之海問曰子定耶金曰定動不關海曰定動不<lb
ed="B" n="0163a06"/>關是何景象金示之以筐海非之金撲筐於地拱而立海又非<lb
ed="B" n="0163a07"/>之金低頭不語海把其臂曰速道速道金翻手觸海仆地海起<lb
ed="B" n="0163a08"/>徐曰未在此塵勞蹔息耳必使心路絕祖關透然後大法可明<lb
ed="B" n="0163a09"/>爾後工夫益切遁峨嵋山下柏葉為食脇不至席者三年一念<lb
ed="B" n="0163a10"/>不生前後際斷照體獨立物我相如自是入定或累日乃起一<lb
ed="B" n="0163a11"/>日聞伐木聲忽悟汗下如雨乃曰妙喜謂大悟十八豈欺我哉<lb
ed="B" n="0163a12"/>後歸白之海海方可之無用云坐下出三虎一彪爾其彪耶爾<lb
ed="B" n="0163a13"/>緣在北當詣朔方必弘吾道金乃北遊至五臺棲靈鷲菴檀信<lb
ed="B" n="0163a14"/>爭湊會歲儉恐其饑所施益多金慮饑民乏食勸施者分粟賑<lb
ed="B" n="0163a15"/>之元至正間歲旱帝詔祈雨金入城大雨千里帝贈千金不受<lb
ed="B" n="0163a16"/>益敬禮之賜號寂照圓明大師金每聞己過必稽首感懷嘗曰<lb
ed="B" n="0163a17"/>生我者父母教我者師友生而無聞幾如牛馬生而有聞可至<lb
ed="B" n="0163a18"/>聖賢父母生其身師友能成其德也世有喜佞而惡諫者下愚<lb
ed="B" n="0163a19"/>人也有明肇興<anchor xml:id="beg_93" type="cb-app"/>崇<anchor xml:id="end_93"/>尚佛旨洪武戊申金應詔入都奏對奉天殿<lb
ed="B" n="0163a20"/>道揚法典簡在帝心命居天界日接龍顏譬曉法義賜以紫衣
<pb ed="B" xml:id="B27.0151.0163b" n="0163b"/><lb
ed="B" n="0163b01"/>金缽及御製詩有玄關悟盡成正覺之語一日示疾著衣危坐<lb
ed="B" n="0163b02"/>唱別弟子智信請留一語金曰三藏法寶尚為故紙吾言何為<lb
ed="B" n="0163b03"/>怡然而逝荼毗得舍利五色燦爛齒舌舍珠皆不壞門人收之<lb
ed="B" n="0163b04"/>建塔文屾山普光寺嘗製華嚴字母佛事梵音清雅四十二奏<lb
ed="B" n="0163b05"/>盛行於世</p>
</div>