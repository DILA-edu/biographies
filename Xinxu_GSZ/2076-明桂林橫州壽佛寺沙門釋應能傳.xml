<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>明桂林橫州壽佛寺沙門釋應能傳</head>
                <p xml:id="pB27p0075a1801">釋應能姓楊氏或曰即建文君也太祖之嫡孫懿文太子之長
<lb ed="B" n="0075a19"/>子封皇太孫名允炆生時頂顱頗偏太祖撫之曰半邊月兒及
<lb ed="B" n="0075a20"/>讀書甚聰穎一夕懿文太子與侍太祖命詠新月詩太子吟云
<pb ed="B" xml:id="B27.0151.0075b" n="0075b"/>
<lb ed="B" n="0075b01"/>昨日嚴陵失釣鈎誰人移上碧雲頭雖然未得團圓相也有清
<lb ed="B" n="0075b02"/>光徧九洲太孫吟云誰將玉指甲掐作天上痕影落江湖裏蛟
<lb ed="B" n="0075b03"/>龍不敢吞太祖覽之不悅蓋未得團圓影落江湖皆非吉兆洪
<lb ed="B" n="0075b04"/>武三十一年太祖大漸乃授以一小篋封鑰甚密戒於急難方
<lb ed="B" n="0075b05"/>開是年五月十六日即位年二十有三明年改元建文召方孝
<lb ed="B" n="0075b06"/>孺為翰林侍講直文淵閣日講周官禮變更太祖舊制於是諸
<lb ed="B" n="0075b07"/>王多不遜服乃曲加恩禮侍讀太常卿黃子澄兵部尚書齊泰
<lb ed="B" n="0075b08"/>議削諸王之權謀者先燕命侍郎張昺都指揮使謝貴察燕動
<lb ed="B" n="0075b09"/>靜遂逼燕起靖難師南討黃齊建文四年六月十三日破金川
<lb ed="B" n="0075b10"/>門帝縱火焚宮啟太祖遺篋視之得楊應能度牒鬀刀袈裟緇
<lb ed="B" n="0075b11"/>服遂削髮自御溝出遁雲遊四方自湖湘入蜀歷滇閩復入廣
<lb ed="B" n="0075b12"/>西橫州南門壽佛寺居十五年升座演法歸者甚眾所至成大
<lb ed="B" n="0075b13"/>法席復往南寧居一蕭寺衲子雲集能為隨緣開示一眾歡然
<lb ed="B" n="0075b14"/>久之至思恩州立於當道值知州出從者呵之能言我是建文
<lb ed="B" n="0075b15"/>皇帝也自滇歷閩至此今老矣欲送骸骨歸帝鄉巡按御史聞
<lb ed="B" n="0075b16"/>於朝賜號老佛命驛送至京師乃賦詩云流落江湖四十秋歸
<lb ed="B" n="0075b17"/>來不覺雪盈頭乾坤有恨家何在江漢無情水自流長樂宮中
<lb ed="B" n="0075b18"/>雲影暗昭陽殿裏雨聲愁新蒲細柳年年綠野老吞聲哭未休
<lb ed="B" n="0075b19"/>及至京朝廷未審虛實以太監吳亮曾經侍膳使審之能見亮
<lb ed="B" n="0075b20"/>即呼曰汝非吳亮耶曰不是能曰我昔御便殿曾棄片肉於地
<pb ed="B" xml:id="B27.0151.0076a" n="0076a"/>
<lb ed="B" n="0076a01"/>汝伏地餂食之何得忘也亮稽首大慟已而取入西內供養竟
<lb ed="B" n="0076a02"/>卒於宮中</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>