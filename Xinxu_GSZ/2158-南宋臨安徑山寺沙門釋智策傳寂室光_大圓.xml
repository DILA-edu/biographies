<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>南宋臨安徑山寺沙門釋智策傳<persName type="secondary">寂室光　大圓</persName>
                    </head>
                <p xml:id="pB27p0127b1401">釋智策字塗毒天台陳氏子生而聰敏卓邁羣兒不樂世華潛<lb
ed="B" n="0127b15"/>思寥廓幼依護國楚光落髮授以僧儀一鉢蕭然研窮三藏首<lb
ed="B" n="0127b16"/>造國清寂室光公灑然有省次往明州謁萬壽大圓禪師問甚<lb
ed="B" n="0127b17"/>處來曰天台圓曰曾見智者麼曰即今亦不少圓曰因甚在汝<lb
ed="B" n="0127b18"/>腳跟下曰當面蹉過圓曰尚人不耘而秀不扶而直也一日辭<lb
ed="B" n="0127b19"/>圓出門送之拊其背曰寶所在近此城非實策敬諾欲往豫章<lb
ed="B" n="0127b20"/>參典牛遊道由雲居因風雪塞塗無客進履越四十二日午聞
<pb ed="B" xml:id="B27.0151.0128a" n="0128a"/><lb
ed="B" n="0128a01"/>板聲豁然大悟及造典牛之門牛獨指策曰何處見神見鬼來<lb
ed="B" n="0128a02"/>策曰雲居聞板聲來牛曰是甚麼曰打破虛空全無柄靶牛曰<lb
ed="B" n="0128a03"/>向上事未在曰東家暗坐西家廝罵牛曰嶄然起出佛祖他日<lb
ed="B" n="0128a04"/>起家一麟足矣後住雙徑大宏典牛之道四方學者鱗布蝟集<lb
ed="B" n="0128a05"/>將示寂時為文以祭自危坐傾聽至云尚饗為之一笑後兩日<lb
ed="B" n="0128a06"/>沐浴更衣集眾說偈曰四大既分飛煙雲任意歸秋天霜夜月<lb
ed="B" n="0128a07"/>萬里轉光輝泊然而逝塔全身於寺東岡之麓</p>
</div>