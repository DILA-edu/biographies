<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>明房山上方普濟寺沙門釋銀圓傳</head>
                <p xml:id="pB27p0396a1201">釋銀圓字孤山姓李氏武清人也少待內庭給事銀局工作公<lb
ed="B" n="0396a13"/>餘多暇留意內典眈味久之思出塵諠乃乞退徧遊名山遠航<lb
ed="B" n="0396a14"/>南海還至少林遇無言師為之披剃具道從來因以銀圓名之<lb
ed="B" n="0396a15"/>取其精堅不磨流通無礙即謝曰銀則無須此但期圓滿足矣<lb
ed="B" n="0396a16"/>居數歲復事遊參邁跡上方構朝陽庵息靜山阿將從此終焉<lb
ed="B" n="0396a17"/>顧上方地接皇都山勢緜邈雲水幽勝甲於寰區游侶日眾自<lb
ed="B" n="0396a18"/>孤山口至兜率寺二十餘里馬不能行故來僧至孤山已饑疲<lb
ed="B" n="0396a19"/>交困無休憇處或望而<anchor xml:id="beg_1b6" type="cb-app"/>卻<anchor xml:id="end_1b6"/>步圓獨發願欲於孤山剏建十方叢<lb
ed="B" n="0396a20"/>院以利行者早夜殷殷默禱顯叩卒達所志殿宇既成額曰普
<pb ed="B" xml:id="B27.0151.0396b" n="0396b"/><lb
ed="B" n="0396b01"/>濟禪寺遂為始祖人稱孤山長老以地名之嘉其志也以萬曆<lb
ed="B" n="0396b02"/>庚申正月十一日示寂其徒通祥通昱依浮屠法葬其骨於寺<lb
ed="B" n="0396b03"/>西北隅</p>
</div>