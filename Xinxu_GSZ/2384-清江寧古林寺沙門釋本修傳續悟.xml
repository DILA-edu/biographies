<?xml version='1.0' encoding='utf-8'?>
<div xmlns="http://www.tei-c.org/ns/1.0" type="護法">
<lb
ed="B" n=""/><anchor n="B.27.0151"/>
                    <head>清江寧古林寺沙門釋本修傳<note place="inline">續悟</note>
                    </head>
                <p xml:id="pB27p0272a1001">釋本修字明空姓翁氏無錫人初出家於溧水道光時始來古
<lb ed="B" n="0272a11"/>林受具足戒為續悟所知賞遂付以法悟本儒學文理優贍沈
<lb ed="B" n="0272a12"/>滯名場忽感身世乃超塵網竟從剃落既窮梵典深入佛海然
<lb ed="B" n="0272a13"/>於人少許可獨見修知為法器道光四年春悟寂後修遂繼席
<lb ed="B" n="0272a14"/>主持十五載律<anchor xml:id="beg_12d" type="cb-app"/>己<anchor xml:id="end_12d"/>以儉馭眾以寬生平無疾言厲色氣度溫恭
<lb ed="B" n="0272a15"/>舉止嫻雅出自天然制府將軍以下莫不交游一接以誠聞其
<lb ed="B" n="0272a16"/>玅要多與之化寺後山崖峭壁層列徧蓻花艸有曰秋海棠者
<lb ed="B" n="0272a17"/>每當玉露霄下金風晨颺此花鮮豔掩映秋光一佳景也省中
<lb ed="B" n="0272a18"/>官吏歲有讌集竟夕方散又有白鷺千百成羣夕陽西下之時
<lb ed="B" n="0272a19"/>人影在山白雲無際翔集樹梢蒼松翠竹春鳥秋花飛鳴應候
<lb ed="B" n="0272a20"/>點綴成趣誠足鬯發玄機助我禪悅乃海禁既開商舶互市波
<pb ed="B" xml:id="B27.0151.0272b" n="0272b"/>
<lb ed="B" n="0272b01"/>斯酋長素好鷺羽以為冠飾中土獵者希得厚利日負彈丸伺
<lb ed="B" n="0272b02"/>寺左右修惻焉閔之白於長官謂選佛勝地端賴護持飛鳥游
<lb ed="B" n="0272b03"/>鱗各任造化飲啄自天何害於人若聽彼所為不加制止既戕
<lb ed="B" n="0272b04"/>生命有愴慈懷且殺風景殊乖雅教於是官吏感動訓諭惶惶
<lb ed="B" n="0272b05"/>東至鼓樓西至城隍南起清涼山北抵妙耳嶺皆為禁地而將
<lb ed="B" n="0272b06"/>軍每歲正月更出新示如換桃符乃推廣厥惠設養生所放生
<lb ed="B" n="0272b07"/>池自爾以後古林之中魚樂於水鳥安其巢悲閔之念洽於庶
<lb ed="B" n="0272b08"/>物法旨弘施不可言喻矣以道光二十一年十二月十八日示
<lb ed="B" n="0272b09"/>寂壽七十有一臘四十有六塔於新院</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>