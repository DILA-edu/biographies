<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清南海檳榔嶼極樂寺沙門釋地華傳<note place="inline">奇量</note>
                    </head>
                <p xml:id="pB27p0434b1901">釋地華字妙蓮號雲池姓馮氏歸化人父曰書泰以茂才出家
<lb ed="B" n="0434b20"/>怡山衣缽餘財盡資放生母楊氏亦稟優婆夷戒故家世善緣
<pb ed="B" xml:id="B27.0151.0435a" n="0435a"/>
<lb ed="B" n="0435a01"/>福根有自光緒三年戊寅省親怡山因誡之曰汝出家時至矣
<lb ed="B" n="0435a02"/>緣在鼓山甚勿錯過遂投石鼓禮奇量剃度逾年得本山懷忠
<lb ed="B" n="0435a03"/>授具戒自是志願深閎威儀簡重然以淨土為歸時鼓山大殿
<lb ed="B" n="0435a04"/>頹壞志懷修復乃虔誠竭慮獨往臺灣僕僕海霧苦心感物隨
<lb ed="B" n="0435a05"/>叩獲應用集施<g ref="#CB01321">䞋</g>歸築殿堂甲申量公退老付以法席四眾翕
<lb ed="B" n="0435a06"/>然乙酉華年四十復杖錫南遊歷抵羣島卒從所願歸而重建
<lb ed="B" n="0435a07"/>龜山崇熙寺由是聲譽日騰清暉懋發因念法隨地展道以人
<lb ed="B" n="0435a08"/>弘南洋島嶼自弛禁後番舶雲屯商旅臻輻煙火緐盛非有佛
<lb ed="B" n="0435a09"/>教曷興善感而剏建梵剎之舉已怦怦於心矣且華往還島嶼
<lb ed="B" n="0435a10"/>僑商稔習信慕日多曾請住廣福宮食其祖賦宮即島中公所
<lb ed="B" n="0435a11"/>也優禮如此辛卯之歲爰度厥地經之營之勝緣廣及檀捨雲
<lb ed="B" n="0435a12"/>從不日之間屹屹紺宮已雄峙海隅乃顏曰極樂寺南洋之有
<lb ed="B" n="0435a13"/>叢林自茲始也華為開山祖云閩省白塔寺者古剎也剝蝕荒
<lb ed="B" n="0435a14"/>殘華見而傷之乃搜集缽餘益以樾助卒重修之且築迴龍閣
<lb ed="B" n="0435a15"/>焉漳州崇福寺眾仰其清望請主法席未幾引退歸極樂建普
<lb ed="B" n="0435a16"/>同塔甲辰至京師請藏經二於是極樂崇福俱得一藏炎荒遐
<lb ed="B" n="0435a17"/>服法寶光臨前所未有時年已六十一矣以寺事付本忠而返
<lb ed="B" n="0435a18"/>鼓山又重修天王殿南山寺之頹亦若待華鼎新者復主其事
<lb ed="B" n="0435a19"/>土木方竣竟以微疾寂于閩之崇熙寺世壽六十有二</p>
</div>