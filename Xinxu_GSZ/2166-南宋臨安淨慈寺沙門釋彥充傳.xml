<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>南宋臨安淨慈寺沙門釋彥充傳</head>
                <p xml:id="pB27p0132b2001">釋彥充字肯堂於潛盛氏子也生而慧性朗然善根內著爰在
<pb ed="B" xml:id="B27.0151.0133a" n="0133a"/><lb
ed="B" n="0133a01"/>髫年願脫塵羈依明空院義堪薙髮五夏學律一鉢孤征逕造<lb
ed="B" n="0133a02"/>大愚宏智正堂大圓後聞僧舉東林顏示眾曰我此間別無玄<lb
ed="B" n="0133a03"/>妙秪有木札羹鐵釘飯一任汝等咬嚼彥竊喜之直謁陳所見<lb
ed="B" n="0133a04"/>解東林謂曰據汝所見處正坐在鑑覺中也彥盡將從前所得<lb
ed="B" n="0133a05"/>一時颺下專注一心精勤參究一日聞傍僧舉南泉道時人見<lb
ed="B" n="0133a06"/>此一株花如夢相似乃默自覺曰打草秪要蛇驚耳次日入室<lb
ed="B" n="0133a07"/>東林問那裏是巖頭密啟其意處彥曰今日捉敗這老賊林曰<lb
ed="B" n="0133a08"/>達摩大師性命在汝手裏也彥擬開口驀然被林一擊豁爾大<lb
ed="B" n="0133a09"/>悟汗流浹背點首言曰臨濟道黃蘖佛法無多子豈虛語哉呈<lb
ed="B" n="0133a10"/>偈曰為人須為徹殺人須見血德山與巖頭萬里一條鐵林深<lb
ed="B" n="0133a11"/>然之</p>
</div>