<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>南宋婺州智者寺沙門釋真慈傳</head>
                <p xml:id="pB27p0137a1601">釋真慈字元庵潼州李氏子也總角即慕空寂好遊伽藍懇父<lb
ed="B" n="0137a17"/>母依成都之正法院圓頂受具足大小乘戒潔肅冰雪解慧日<lb
ed="B" n="0137a18"/>隆耽嗜貝文徧遊講肆聽圓覺修多羅至四大各離今者妄身<lb
ed="B" n="0137a19"/>當在何處畢竟無體實同幻化因而有省頌曰一顆明珠在我<lb
ed="B" n="0137a20"/>這裏撥著動著放光動地呈似諸座講師無能識者歸舉受業
<pb ed="B" xml:id="B27.0151.0137b" n="0137b"/><lb
ed="B" n="0137b01"/>師師以狗子無佛性話詰之慈曰百千公案無出此頌也師乃<lb
ed="B" n="0137b02"/>叱出因而南遊廬阜掛錫圓通時卍庵為西堂為眾入室舉僧<lb
ed="B" n="0137b03"/>問雲門撥塵見佛時如何門曰佛亦是塵慈聞豁然隨聲便喝<lb
ed="B" n="0137b04"/>以手指胸曰佛亦是塵復呈頌曰撥塵見佛佛亦是塵問了答<lb
ed="B" n="0137b05"/>了直下翻身勸君更盡一杯酒西出陽關無故人又頌塵塵三<lb
ed="B" n="0137b06"/>昧曰鉢裏飯桶裏水別寶崑崙坐潭底一塵塵上走須彌明眼<lb
ed="B" n="0137b07"/>波斯笑彈指笑彌指珊瑚枝上清風起卍庵頷之於是聲揚四<lb
ed="B" n="0137b08"/>表道洽殊途出主智者誨誘學者大屠龍之手焉</p>
</div>