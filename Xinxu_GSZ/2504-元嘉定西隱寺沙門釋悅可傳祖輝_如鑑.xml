<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>元嘉定西隱寺沙門釋悅可傳<persName type="secondary">祖輝　如鑑</persName>
                    </head>
                <p xml:id="pB27p0323a0401">釋悅可字中庭主嘉定西隱寺築十六觀堂以修淨業緇白多
<lb ed="B" n="0323a05"/>歸之聲光爛然徹於九重延祐間賜號廣慧大師至正中無疾
<lb ed="B" n="0323a06"/>坐逝茶毘齒舌不壞祖輝者居明州城中佛閣逢人但云阿彌
<lb ed="B" n="0323a07"/>陀佛鄞縣尉王用享敬事之一日詣其家告別云我明日行矣
<lb ed="B" n="0323a08"/>明日送者俱會即入龕端坐乞甘瓜一枚啖盡怡然含笑而瞑
<lb ed="B" n="0323a09"/>如鑑亦居明州止於塔山嘗讀大藏兩度翻閱頗窮研索時人
<lb ed="B" n="0323a10"/>難之長誦蓮經專誠諷佛晝夜不懈晚歲庵居持誦尤虔及示
<lb ed="B" n="0323a11"/>疾乞鄰庵諸僧同聲唱讚面西跏趺而逝</p>
</div>