<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">

<lb ed="B" n=""/><anchor n="B.27.0151"/>
                    <head>清杭州理安寺沙門釋實月傳<persName type="secondary">實道</persName>
                    </head>
                <p xml:id="pB27p0217b0701">釋實月字智朗號漁陸姓李氏白門人年十九投江寧觀音慧
<lb ed="B" n="0217b08"/>開誦習三年受具於六安大悲院曇瑞明年謁天目晦日磐山
<lb ed="B" n="0217b09"/>若水後依雲峰素蓮習天台賢首諸經論久而厭其枝蔓乃飛
<lb ed="B" n="0217b10"/>錫至理安見佛日以從上誵訛公案徵詰投機許之入室丙寅
<lb ed="B" n="0217b11"/>付以偈有十八磵邊一句子於今分付在江南之語且云稱宗
<lb ed="B" n="0217b12"/>師者須具自他眼方可為人若但明自己不明他人與學者酬
<lb ed="B" n="0217b13"/>酢終不能揀魔辨異子宜勉之月唯唯是歲遁跡臨江辨利有
<lb ed="B" n="0217b14"/>暱彩埋光之意竹村茅居士請居定香古剎至則百廢具舉座
<lb ed="B" n="0217b15"/>下食指已盈二千而香積乏粒出則分衛四衢入則宣揚三藏
<lb ed="B" n="0217b16"/>亦略無倦色癸酉奉命住理安正綱飭紀大振石磬之音四方
<lb ed="B" n="0217b17"/>參叩殆無虛日激揚本分兼講阿含方等般若華嚴法華唯識
<lb ed="B" n="0217b18"/>諸經所依皆一時英俊乾隆丁丑以還訖於乙卯三次幸臨奉
<lb ed="B" n="0217b19"/>對無爽宸衷載懌錫予有加御書識安心竟四字予之其額猶
<lb ed="B" n="0217b20"/>存月平生一衲之外無餘物有贈衣者輒以予人幼時未嘗習
<pb ed="B" xml:id="B27.0151.0218a" n="0218a"/>
<lb ed="B" n="0218a01"/>文學晚忽貫通諸子百家武林詞客皆樂與之遊將示寂告眾
<lb ed="B" n="0218a02"/>偈曰金剛王寶劍一斷一切斷山雲與水漚誰斷誰至斷時乾
<lb ed="B" n="0218a03"/>隆三十六年八月十日也壽六十一臘四十二塔於蓮花峰之
<lb ed="B" n="0218a04"/>陽有語錄四卷及禪宗必要南磵吟草示眾偈諸卷實道字正
<lb ed="B" n="0218a05"/>宗號無隱岳陽人七歲薙染年十八參雪鑑遂秉戒後聞理安
<lb ed="B" n="0218a06"/>迦陵音道風藉甚相隨十有一載嘗以臨濟家舍途中公案詰
<lb ed="B" n="0218a07"/>之疑情頓發偶於香版下豁然開悟懷香入室為眾秉拂授以
<lb ed="B" n="0218a08"/>大法莊親王嚮其道範令主京都大千佛寺衲子歸之復振錫
<lb ed="B" n="0218a09"/>廬山歸宗已而繼席理安以癸酉十月二十日示寂亦塔於蓮
<lb ed="B" n="0218a10"/>花峰壽六十三臘四十五</p>
</div>