<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>宋餘杭天竺寺沙門釋思義傳<note place="inline">可久</note>
                    </head>
                <p xml:id="pB27p0313a0301">釋思義字和甫姓凌氏武康人也試法華經第一得度悟解過
<lb ed="B" n="0313a04"/>人攝<g ref="#CB33485">󸋍</g>講席風發泉湧泠然動聽顧以苦行自勵勤修三昧嘗
<lb ed="B" n="0313a05"/>生肉癭纍纍項下如是行持夜夢功德天食之以桃其疾良已
<lb ed="B" n="0313a06"/>熙寧四年賜紫衣錫號淨慧丞相蘇頌帥杭請居天竺大弘法
<lb ed="B" n="0313a07"/>化元祐三年二月十八日中夜趺坐別眾而寂久之忽甦曰適
<lb ed="B" n="0313a08"/>隨大士行見金甲神長身垂臂謂我曰汝報緣未盡過七日當
<lb ed="B" n="0313a09"/>來迎至期後坐化瘞龕之日有赤雲垂布如引導狀向西而沒
<lb ed="B" n="0313a10"/>可久者不詳所出居明州常誦法華願生淨土人號為久法華
<lb ed="B" n="0313a11"/>元祐八年年八十有一一日坐脫三日而蘇謂人曰吾遊淨土
<lb ed="B" n="0313a12"/>見諸勝境與經符契且言此間修淨業者蓮華臺上皆已標名
<lb ed="B" n="0313a13"/>
                    <g ref="#CB33499">𠪱</g>舉所知言訖復化去後五年所舉徐道姑孫十二郎標金銀
<lb ed="B" n="0313a14"/>臺名者相繼沒沒時異香滿室天樂盈空久言多驗</p>
</div>