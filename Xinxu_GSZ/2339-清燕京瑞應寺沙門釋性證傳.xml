<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb
ed="B" n=""/><anchor n="B.27.0151"/>
                    <head>清燕京瑞應寺沙門釋性證傳</head>
                <p xml:id="pB27p0247a0501">釋性證字檀波姓熊氏為南昌右族父時英母陳氏並崇佛旨<lb
ed="B" n="0247a06"/>雅甘澹素誕生之夕母<g ref="#CB03231">㝱</g>幢幡飄搖自天而降雖在襁褓即異<lb
ed="B" n="0247a07"/>凡童幼習詩書略通大義父母並逝年逾有室讀禮將終更賦<lb
ed="B" n="0247a08"/>悼亡乃遊京師聊寫憂思寓龍華寺見藏經閣日尋內典遂大<lb
ed="B" n="0247a09"/>感悟慨然有出塵之志就德潤薙染詣寶華定庵圓戒退而結<lb
ed="B" n="0247a10"/>茆保定三臺村修杜多行康熙壬辰歲左都揆公招主龍華明<lb
ed="B" n="0247a11"/>年聖壽諷經祝釐揆公捐俸重新梵宇事聞賜名瑞應并書法<lb
ed="B" n="0247a12"/>雲真際四字以顯異之先是寺中舊植文光果樹至是始實雙<lb
ed="B" n="0247a13"/>果並蒂馳獻行在天顏大悅為製文光果詩從臣屬和傳為盛<lb
ed="B" n="0247a14"/>事寺遂因此得名證進道堅勇頂禮達旦過午不食冬必露頂<lb
ed="B" n="0247a15"/>夏必重衣每春傳戒歲以為常寂於康熙六十年正月二十五<lb
ed="B" n="0247a16"/>日壽六十有三臘二十有七塔於都城鷹房南</p>
</div>