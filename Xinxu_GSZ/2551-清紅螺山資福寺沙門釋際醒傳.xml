<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清紅螺山資福寺沙門釋際醒傳</head>
                <p xml:id="pB27p0347b1201">釋際醒字徹悟一字訥堂別號夢東姓馬氏豐潤人也幼通經
<lb ed="B" n="0347b13"/>史薙染後徧歷講席博貫性相而於法華三觀十乘之旨尤為
<lb ed="B" n="0347b14"/>心得參廣通粹如純明向上事師資道合乃心印焉後粹如遷
<lb ed="B" n="0347b15"/>萬壽醒遂繼席廣通策勵後學每謂永明延壽禪門宗匠尚歸
<lb ed="B" n="0347b16"/>心淨土期生安養况今末代尤宜遵承於是專主蓮宗尋遷覺
<lb ed="B" n="0347b17"/>生寺未幾退居紅螺山資福寺衲子依戀追隨甚眾醒率性真
<lb ed="B" n="0347b18"/>實為法為人中心誠懇始終無厭平昔示眾一以淨土為教每
<lb ed="B" n="0347b19"/>當講演辨析兩土聖賢苦折樂攝之思或至淚隨聲落而聽受
<lb ed="B" n="0347b20"/>之者亦未嘗不涕泗沾襟也嘗云真為生死發菩提心以深行
<pb ed="B" xml:id="B27.0151.0348a" n="0348a"/>
<lb ed="B" n="0348a01"/>願持佛名號此十六字為念佛法門世間一切重苦無過生死
<lb ed="B" n="0348a02"/>生死不了難免墮落一念之差便入惡趣三途易入而難出地
<lb ed="B" n="0348a03"/>獄時長而苦重七佛以來猶為蟻子八萬劫後未脫鴿身畜道
<lb ed="B" n="0348a04"/>時長已極鬼獄時長尤倍久經長劫何了何休萬苦交煎無歸
<lb ed="B" n="0348a05"/>無救每一言之衣毛卓竪故當痛念生死發大菩提心也且示
<lb ed="B" n="0348a06"/>八事一真為生死發菩提心是學道通途二以深行願持佛名
<lb ed="B" n="0348a07"/>號是淨土正宗三攝心專注而念是下手方便四折伏現行煩
<lb ed="B" n="0348a08"/>惱是修心要務五堅持四重戒法是入道根本六種種苦行是
<lb ed="B" n="0348a09"/>修道助緣七一心不亂是淨行歸宿八種種靈瑞是往生驗證
<lb ed="B" n="0348a10"/>此八事修淨業者不可不知也心能造業心能轉業心不能轉
<lb ed="B" n="0348a11"/>業即為業縛業不隨心轉即能縛心心與道合心與佛合即能
<lb ed="B" n="0348a12"/>轉業心隨常分任運作受即為業縛一切現前境界一切當來
<lb ed="B" n="0348a13"/>果報皆唯業所感唯心所現唯業所感故前境來報皆有一定
<lb ed="B" n="0348a14"/>以業能縛心也唯心所現故前境來報皆無一定以心能轉業
<lb ed="B" n="0348a15"/>也若前境未報一定之時忽發廣大心修其實行心與佛合心
<lb ed="B" n="0348a16"/>與道合則心能轉業前境未報定而不定又若前境來報不定
<lb ed="B" n="0348a17"/>之時而大心忽退實行有虧則業能縳心即前境未報不定而
<lb ed="B" n="0348a18"/>定蓋吾人生死關頭唯二種力一者心緒多端重處偏墜此心
<lb ed="B" n="0348a19"/>力也二者如人負債強者先牽此業力也業力最大心力尤大
<lb ed="B" n="0348a20"/>以業無自性全依於心故心重能使業強今以重心而修淨業
<pb ed="B" xml:id="B27.0151.0348b" n="0348b"/>
<lb ed="B" n="0348b01"/>故淨業強心重業強唯西方是趨則他日報盡命終定往西方
<lb ed="B" n="0348b02"/>不生餘處矣何為重心信深願切一切邪說莫能搖惑一切境
<lb ed="B" n="0348b03"/>緣莫能引轉如古德時臨命終六欲天童次第接引皆不去唯
<lb ed="B" n="0348b04"/>專心待佛後佛見乃曰佛來也遂合掌而逝夫時臨命終四大
<lb ed="B" n="0348b05"/>分張此何時也六欲天童次第接引此何境也苟素常信願不
<lb ed="B" n="0348b06"/>到十分堅固當此時此境而能強作主宰乎如古德可為修淨
<lb ed="B" n="0348b07"/>業之金鑑矣或謂一切諸法悉皆如夢同是一夢修之何益不
<lb ed="B" n="0348b08"/>知七地以前夢中修道無明大夢雖等覺猶眠唯佛一人始稱
<lb ed="B" n="0348b09"/>大覺當夢眠未開之時苦樂宛然但娑婆之夢從夢入夢夢之
<lb ed="B" n="0348b10"/>又夢展轉沈迷極樂之夢從夢入覺覺之又覺漸至於大覺所
<lb ed="B" n="0348b11"/>以永明云有禪無淨土十人九錯路無禪有淨土萬修萬人去
<lb ed="B" n="0348b12"/>此真實語也學者幸勿忽諸嘉慶十五年二月預知時至辤諸
<lb ed="B" n="0348b13"/>檀護曰幻緣不久虛生可惜各宜努力念佛他年淨土相見也
<lb ed="B" n="0348b14"/>臨寂前旬日示微疾命眾相助號佛見空中幢旛無數自西而
<lb ed="B" n="0348b15"/>來告眾曰淨土示相吾將西歸至期面西端坐合掌凝睇曰稱
<lb ed="B" n="0348b16"/>一聲洪名見一分好相手結彌陀安詳而逝眾聞異香浮空供
<lb ed="B" n="0348b17"/>奉七日面貌如生荼毘獲舍利甚多以嘉慶十五年十二月十
<lb ed="B" n="0348b18"/>七日示寂世壽七十拈花寺沙門體寬為之傳所著有念佛伽
<lb ed="B" n="0348b19"/>陀一卷語錄二卷中多開示念佛法門武林錢伊菴居士得之
<lb ed="B" n="0348b20"/>於其友陳復齋重刻於浙中其道遂南讀其書而起發其行願
<pb ed="B" xml:id="B27.0151.0349a" n="0349a"/>
<lb ed="B" n="0349a01"/>者不少蓋蓮池思齊後一人而已</p>
</div>