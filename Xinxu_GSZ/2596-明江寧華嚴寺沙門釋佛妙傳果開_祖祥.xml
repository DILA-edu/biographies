<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>明江寧華嚴寺沙門釋佛妙傳<note place="inline">果開　祖祥</note>
                    </head>
                <p xml:id="pB27p0386b0401">釋佛妙者昆明人佚其姓字出家于太華寺明洪武十六年赴
<lb ed="B" n="0386b05"/>京朝請太祖嘉之賜缽杖僧衣并敕遊兩浙名山十八年回京
<lb ed="B" n="0386b06"/>詔居天界寺永樂十六年太宗命主碧峰寺隆儀碩矩見重兩
<lb ed="B" n="0386b07"/>朝譽馳南北聲教爛然嘗慨時當改革兵燹之餘荒邱古剎焚
<lb ed="B" n="0386b08"/>毀廢壞未能興復者十居八九每見破寺輒為悵然十九年聞
<lb ed="B" n="0386b09"/>江寧安德鄉有古華嚴禪寺年深頹敝因傾己橐益以勝緣遂
<lb ed="B" n="0386b10"/>造佛殿廊廡石塔宣德四年十二月望日沐浴更衣書偈而逝
<lb ed="B" n="0386b11"/>其徒葬之石塔中正統三年僧果開奏乞寺額有旨仍稱華嚴
<lb ed="B" n="0386b12"/>十一年主僧祖祥更廓舊制創菩薩殿閣夾峙左右互相輝映
<lb ed="B" n="0386b13"/>藻繪塗塈侈于前矣</p>
</div>