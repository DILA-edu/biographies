<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">

<lb ed="B" n="0145a09"/><head>金燕都潭柘寺沙門釋相了傳</head>

<lb ed="B" n="0145a10"/><p xml:id="pB27p0145a1001">釋相了原名行錄姓宋氏義州弘政里人生性質直舉止端重

<lb ed="B" n="0145a11"/>行必正視坐即跏趺髫年聞祖父誦賦至秦皇漢武不死何歸

<lb ed="B" n="0145a12"/>相了便問死歸何處祖異之語其父日此子非塵俗中人令依

<lb ed="B" n="0145a13"/>郡之大嘉福寺祚師落髮九歲得度習華嚴圓覺諸經神機穎

<lb ed="B" n="0145a14"/>悟發於玅齡歷諸講肆同學相欽咸平石城繼請講授開誘不

<lb ed="B" n="0145a15"/>倦一日忽念經云脩多羅教如標月指經既為標月何所在尋

<lb ed="B" n="0145a16"/>聞遼陽禪剎有大導師單傳佛心不立文字乃罷講席徑往清

<lb ed="B" n="0145a17"/>安訪月公不契遂造咸平見定公復往錦州大明參誘公命掌

<lb ed="B" n="0145a18"/>記室久之亦無所得誘曰汝緣不在此懿州崇福超老人明州

<lb ed="B" n="0145a19"/>嫡嗣也可往依之必為子發其奧耳乃拜辭遽謁超公一見曰

<lb ed="B" n="0145a20"/>叢林主來何暮命掌維那一日問俱胝一指頭禪受用不盡未
<pb ed="B" xml:id="B27.0151.0145b" n="0145b"/>

<lb ed="B" n="0145b01"/>審和上有多少超應聲一吹相了忽然有省如披雲見月欣躍

<lb ed="B" n="0145b02"/>無量呈頌曰窺破浮雲月色寒狂心頓歇髑髏乾通身光透威

<lb ed="B" n="0145b03"/>音外普應羣機作大緣超印可乃更名相了自是機峰超逸緇

<lb ed="B" n="0145b04"/>素傾仰因更遁去隱雲峰間禪悅自樂然令名振飛德芬遠播

<lb ed="B" n="0145b05"/>懿州連師敦請開法崇福北京留司具疏遷住松林龍象雲歸

<lb ed="B" n="0145b06"/>人天感慕東京留守曹王嚮其道風請居大惠安六稔規範肅

<lb ed="B" n="0145b07"/>清但性樂閑寂倦於應對遂夜遁閭山寧國寺枕石眠雲作終

<lb ed="B" n="0145b08"/>焉之計金明昌時會潭柘虛席功德主岐國大長公主恭請住

<lb ed="B" n="0145b09"/>持四年又晦迹天王小剎冀國公抑居竹林相了嘗愧名為道

<lb ed="B" n="0145b10"/>累息影無計未經歲退居城隈古寺龍泉聞知復迎頤老乃欣

<lb ed="B" n="0145b11"/>然從之曰吾將終老此山泰和三年十月終忽示疾至期索筆

<lb ed="B" n="0145b12"/>書偈曰三十餘年說法弄巧成拙臨岐更為諸人重重漏洩本

<lb ed="B" n="0145b13"/>來無法與人依舊清風明月偈畢右脇而寂壽七十臘五十二

<lb ed="B" n="0145b14"/>荼毘日有百千蝴蝶自烈熖中出祥雲五色徧見空中牙齒不

<lb ed="B" n="0145b15"/>毀門人收靈骨樹石塔焉相了稟性純淨加之慈恕心不忤物

<lb ed="B" n="0145b16"/>一生未嘗略起瞋恚縱遇呵毀容色不易蓋心如大地八風不

<lb ed="B" n="0145b17"/>能動也嗣法者三人道積相崇善惠各行道一方云</p>
</div>