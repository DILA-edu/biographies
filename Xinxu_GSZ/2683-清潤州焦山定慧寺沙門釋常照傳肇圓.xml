<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清潤州焦山定慧寺沙門釋常照傳<note place="inline">肇圓</note>
                    </head>
                <p xml:id="pB27p0433b1401">釋常照字昌道號雲颿姓夏氏海陵人也根植菩提生而敏慧
<lb ed="B" n="0433b15"/>九歲厭腥領鑒澄遠年及舞勺通經史大義不逐嘻遊值洪揚
<lb ed="B" n="0433b16"/>之亂家人流離孑焉塊處有衣紫者奇其俊峭欲臝負之以為
<lb ed="B" n="0433b17"/>其子照不屑也因以計說年十五乃歸依春庭於觀音庵受薙
<lb ed="B" n="0433b18"/>經翻貝葉口誦如瀉香動木樨心清得玅弱冠受具於焦山大
<lb ed="B" n="0433b19"/>須神秉雋悟智理雙融典習律教中邊俱徹須器其量識授以
<lb ed="B" n="0433b20"/>衣盋乃本其誓願期濟羣惑辤師行脚苦志參方望名藍而戾
<pb ed="B" xml:id="B27.0151.0434a" n="0434a"/>
<lb ed="B" n="0434a01"/>止入虛白而知空偶息金山從觀心慧研窮一乘復返焦岩執
<lb ed="B" n="0434a02"/>事監院鎧披堅忍幢樹精進清課六時調御四眾及主丈席提
<lb ed="B" n="0434a03"/>倡戒乘鐘磬凜徹於鷲峰杖拂謹嚴乎鹿苑慈雲罨覆覺樹虇
<lb ed="B" n="0434a04"/>蕍甘露霑濡慧珠瑩澈密持功行殫心梵籍嘗註金剛般若經
<lb ed="B" n="0434a05"/>若干卷尚待梓行二十年間雖事著述不墜事功創建海雲枯
<lb ed="B" n="0434a06"/>木諸殿堂整設僧寮嚴飾佛像朝暉燦其雕棟寶燄見其金身
<lb ed="B" n="0434a07"/>吁亦勤矣清光緒三十二年十二月十三日示寂僧臘五十有
<lb ed="B" n="0434a08"/>三塔於夾山竹林寺右弟子肇圓字峰屏丹陽束氏子年十九
<lb ed="B" n="0434a09"/>感因緣幻化人事無常猒塵捨家投句容寶塔德生剃度逾年
<lb ed="B" n="0434a10"/>受具焦山芥航旋參金山高旻寶華天寧諸叢林得善知識往
<lb ed="B" n="0434a11"/>復尋究默識潛通數年之間竟爾直透三關了明最上又以道
<lb ed="B" n="0434a12"/>貴朗澈事在躬行遂歸焦山專禮華嚴夙夜兢兢寒暑無懈照
<lb ed="B" n="0434a13"/>知為龍象付傳心印繼主法席辛勤十載院宇增修寺寮嚴肅
<lb ed="B" n="0434a14"/>退後示微疾索浴更衣安然坐化塔於夾山西坡</p>
</div>