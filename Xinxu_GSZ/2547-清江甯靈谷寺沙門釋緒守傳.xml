<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清江甯靈谷寺沙門釋緒守傳</head>
                <p xml:id="pB27p0345b0501">釋緒守初名法守字道揆號卑牧姓凌氏烏程人年十九出家
<lb ed="B" n="0345b06"/>投邑中寶雲寺受具於餘杭靈隱諦暉參淮安誕登侶石清復
<lb ed="B" n="0345b07"/>還寶雲忘身為道雍正甲寅清方開法靈谷憶緒前侍機契招
<lb ed="B" n="0345b08"/>之至則喟然歎曰今之一見非十年前境界也其氣度行藏殊
<lb ed="B" n="0345b09"/>足令人敬<anchor xml:id="beg_173" type="cb-app"/>羨<anchor xml:id="end_173"/>因授之衣拂乾隆元年清復奉敕主慈濟緒遂繼
<lb ed="B" n="0345b10"/>席靈谷三十餘年不入城市唯事薰修辛未春恭迓鑾輅召對
<lb ed="B" n="0345b11"/>行座賜御書福字華藏圖垂詢三絕碑綸韵溫溫緒以實對並
<lb ed="B" n="0345b12"/>呈榻本重泐諸石丁丑春翠華<!-- 天子車蓋 -->復幸寺宇重光御書淨土指南
<lb ed="B" n="0345b13"/>四字刻之碑額緒復紀以詩云來日苦無多去日良可惜浮生
<lb ed="B" n="0345b14"/>六十年忽忽此一日飢餐倦即眠何者為佛力悟徹去來今即
<lb ed="B" n="0345b15"/>是波羅密兩度覲天顏幾世能修得一領破袈裟香氣御爐襲
<lb ed="B" n="0345b16"/>峩峩三賢碑刦灰幾經歷一朝煥彩光恩許重摹勒勝蹟豈常
<lb ed="B" n="0345b17"/>湮禪房留寶墨淨土指南字煌煌聖人筆鳳舞而龍飛銀鈎兼
<lb ed="B" n="0345b18"/>鐵畫長此大光明不寂亦不滅三十一年丙<anchor xml:id="beg_174" type="cb-app"/>戌<anchor xml:id="end_174"/>秋傳席於世璞
<lb ed="B" n="0345b19"/>退休靜室明年八月十一日示微疾留偈而化壽六十有七有
<lb ed="B" n="0345b20"/>語錄詩稿世璞字玉潛號茅庵烏程沈氏子四歲出家二十受
<pb ed="B" xml:id="B27.0151.0346a" n="0346a"/>
<lb ed="B" n="0346a01"/>具得法於緒既繼斯席不涉世緣專志持誦十年中蒙賜石刻
<lb ed="B" n="0346a02"/>梅花湻化閣帖以輝山寺寂於乾隆丁酉六月十七日年五十
<lb ed="B" n="0346a03"/>一亦有語錄詩稿數卷</p>
</div>