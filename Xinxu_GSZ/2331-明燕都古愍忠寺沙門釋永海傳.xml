<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb
ed="B" n=""/><anchor n="B.27.0151"/>
                    <head>明燕都古愍忠寺沙門釋永海傳</head>
                <p xml:id="pB27p0233b0301">釋永海字大會丹徒人也生有異稟不慕世榮壯志益邈雅超<lb
ed="B" n="0233b04"/>塵想因於郡平等寺落髮披緇時慧雲精求毘尼躡屩清涼契<lb
ed="B" n="0233b05"/>念文殊中興律法海竊慕之遂從受具既納戒已專務律學唯<lb
ed="B" n="0233b06"/>崇本相德範深湻道俗欽仰迺接芳躅步禮五臺誓心見佛誠<lb
ed="B" n="0233b07"/>意默通終契靈秘明萬曆初海自五臺赴京慈聖太后素崇佛<lb
ed="B" n="0233b08"/>法夜<g ref="#CB03231">㝱</g>神人告曰鳥巢禪師從五臺山來也明旦遣內監訪之<lb
ed="B" n="0233b09"/>果得海如神所詔因請卓錫愍忠寺帝聞賜紫充講經大德先<lb
ed="B" n="0233b10"/>是僧相瑢於正統間重修斯寺已奉勅改額崇福至是欲復愍<lb
ed="B" n="0233b11"/>忠舊稱別衍法派然相瑢再傳弟子明玉方修葺院宇延接名<lb
ed="B" n="0233b12"/>流碩德耆年眾望所歸海既欽其道範深相契合而王之仰海<lb
ed="B" n="0233b13"/>高風如景星慶雲傾慕無已况以宮闈之符兆帝廷之寵錫乎<lb
ed="B" n="0233b14"/>於是兩派分傳萃之一寺然崇福自玉後不再振海則闡化既<lb
ed="B" n="0233b15"/>久綿演尤眾卒復舊號遂為古愍忠一代祖云世壽僧臘均不<lb
ed="B" n="0233b16"/>得詳唯荼毘靈塔年號猶存蓋示寂於崇禎初元而萬曆至崇<lb
ed="B" n="0233b17"/>禎已五十餘載其春秋亦高矣所著五百問戒經釋盛行於世</p>
</div>