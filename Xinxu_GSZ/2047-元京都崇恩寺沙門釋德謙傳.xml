<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>元京都崇恩寺沙門釋德謙傳</head>
                <p xml:id="pB27p0060b0401">釋德謙號福元姓楊氏定平人也幼而勤敏嗜誦佛書稍長即<lb
ed="B" n="0060b05"/>游秦洛汴汝逾河北齊魏燕趙之邦諮訪先德初受般若於邠<lb
ed="B" n="0060b06"/>州寧公習瑞應於原州忠公受幽贊於好畤仙公學圓覺於乾<lb
ed="B" n="0060b07"/>陵一公究唯識俱舍等論於<anchor xml:id="beg_17" type="cb-app"/>陝<anchor xml:id="end_17"/>州頙公聽棱嚴四分律疏於陽<lb
ed="B" n="0060b08"/>夏聞公凡六經四論一律皆辭宏旨奧窮三藏之蘊而數公並<lb
ed="B" n="0060b09"/>以識法解義聲名遠聞謙皆親熏炙之而必臻其道後至京師<lb
ed="B" n="0060b10"/>受華嚴於大司徒萬安壇主初詔居萬寧寺遷崇恩前後十紀<lb
ed="B" n="0060b11"/>道德簡於宸衷流聲揚於海外未嘗以榮顯寵遇改其志嘗曰<lb
ed="B" n="0060b12"/>畦衣之士抗於世表苟不媿於朝聞夕死尚何慕焉自以重居<lb
ed="B" n="0060b13"/>巨剎久佩恩榮唯恬退為高乃讓席與弟子自居幽僻謝絕人<lb
ed="B" n="0060b14"/>事括囊一室以明其明樂其樂處世而遺世者也元延祐四年<lb
ed="B" n="0060b15"/>正月二十有六日示寂帝賜錢五十緡賻葬敕有司備儀衛旛<lb
ed="B" n="0060b16"/>幢音樂送之茶毗獲舍利數十顆建塔於城南隅世壽五十有<lb
ed="B" n="0060b17"/>一臘四十有三</p>
</div>