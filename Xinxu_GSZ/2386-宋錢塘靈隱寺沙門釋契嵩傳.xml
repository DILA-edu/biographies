<?xml version='1.0' encoding='utf-8'?>
<div xmlns="http://www.tei-c.org/ns/1.0" type="護法">

<lb ed="B" n=""/><anchor n="B.27.0151"/>
                    <head>宋錢塘靈隱寺沙門釋契嵩傳</head>
                <p xml:id="pB27p0262a1201">釋契嵩字仲靈亦號潛子姓李氏鐔津人年十三落髮受具弱
<lb ed="B" n="0262a13"/>冠出游往還江湘衡嶽間首常戴觀世音像而誦其洪號日十
<lb ed="B" n="0262a14"/>萬聲由是澄心玅想理謕文言慧悟俱徹世間典籍一覽便通
<lb ed="B" n="0262a15"/>初參洞山聰豁爾省朗當是時有慕韓昌黎排佛者其言寖熾
<lb ed="B" n="0262a16"/>嵩深憂之作原教論明儒釋一貫以抗其說聞者驚服法會復
<lb ed="B" n="0262a17"/>昌嵩復著禪宗定祖圖傳法正宗記諸篇以閎厥恉觀察李公
<lb ed="B" n="0262a18"/>謹以其名聞詔賜紫衣府尹王仲儀復以所著圖記上之仁宗
<lb ed="B" n="0262a19"/>嘉歎宣付傳法院編次入藏仍賜明教之號當世名公巨子如
<lb ed="B" n="0262a20"/>韓忠獻琦歐陽文忠修莫不欽企交相延譽聲望日隆嵩居南
<pb ed="B" xml:id="B27.0151.0262b" n="0262b"/>
<lb ed="B" n="0262b01"/>屏最久有游南屏記及題詠諸什後為蔡君謨請主佛日未幾
<lb ed="B" n="0262b02"/>遂謝去隱於靈隱大桐塢永安精舍宋熙寧五年六月四日書
<lb ed="B" n="0262b03"/>偈而化偈曰此夜月初明吾今喜獨行不學大梅老貪聞鼷鼠
<lb ed="B" n="0262b04"/>聲荼毗得不壞者五淨慈北磵居簡以五不壞讚之所著有輔
<lb ed="B" n="0262b05"/>教編定祖論正宗記及鐔津集三十卷</p>
</div>