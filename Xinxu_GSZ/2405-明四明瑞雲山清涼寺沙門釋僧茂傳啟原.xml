<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>明四明瑞雲山清涼寺沙門釋僧茂傳<note place="inline">啟原</note>
                    </head>
                <p xml:id="pB27p0285a0201">釋僧茂字實庵別號松隱姓鄭氏奉化人也父孝母胡氏世業
<lb ed="B" n="0285a03"/>儒術頗崇道誼茂生有異稟嘗在幼齡中夜跏趺習為禪觀母
<lb ed="B" n="0285a04"/>殊不悅推之使仆輒達旦不瞑年十六依餘杭傳法寺希顏鬀
<lb ed="B" n="0285a05"/>落受大戒於昭慶惠律師歸杭希顏使司食物瑣務乃歎曰離
<lb ed="B" n="0285a06"/>家為求道耳奈何羈絏於此耶遂潛行大江西見南磵泉於雲
<lb ed="B" n="0285a07"/>居泉命入堂夙夜操持無少間缺一夕松月下照起步簷隙間
<lb ed="B" n="0285a08"/>巖泉泠泠然微有覺觸遽叩之泉泉曰此間尋常設施不足發
<lb ed="B" n="0285a09"/>子大機大用古林茂禪師為橫川正宗見道最真今住饒之永
<lb ed="B" n="0285a10"/>福子盍往依之即擔簦啟行既至古林問曰爾來欲何為茂曰
<lb ed="B" n="0285a11"/>正為生死大事求出離爾古林曰子明知四大五蘊是死生本
<lb ed="B" n="0285a12"/>根何緣入此革囊方擬議間古林以杖叩之豁然而省從此悟
<lb ed="B" n="0285a13"/>入機辯峻絕縱橫自如古林器其為人命居首座未幾古林遷
<lb ed="B" n="0285a14"/>建康保寧挾茂與俱踰年回浙會月江印涖湖之道場法席之
<lb ed="B" n="0285a15"/>盛震於東南請茂分座一音演唱四眾悅服元至正壬午行宣
<lb ed="B" n="0285a16"/>政院命長明之瑞雲山清涼寺學侶奔奏機鋒敏妙兔走鶻落
<lb ed="B" n="0285a17"/>瞬目即逝有沙門至問對未竟以手拍地而笑茂曰鈍根何煩
<lb ed="B" n="0285a18"/>拈出沙門一噓茂厲聲喝之竟相視莫逆釋然而去其應機接
<lb ed="B" n="0285a19"/>物皆刊落支流直造根源故所證如是茂居清涼一十五載始
<lb ed="B" n="0285a20"/>退東堂影不出山塊然獨處時元明良方主天童迎歸此軒舉
<pb ed="B" xml:id="B27.0151.0285b" n="0285b"/>
<lb ed="B" n="0285b01"/>揚法要一日示微疾左右具觚翰請書偈乃以手指心曰我此
<lb ed="B" n="0285b02"/>中廓然也何偈之有端坐憑几右手掘拳以額枕而逝時甲辰
<lb ed="B" n="0285b03"/>八月二十七日也壽八十五臘七十經七昏旦容貌明潤其頂
<lb ed="B" n="0285b04"/>猶溫以香華旛幢導引靈龕於太白山陽茶毘火方舉有物飄
<lb ed="B" n="0285b05"/>灑晴空似雪非雪如雨非雨視之非無即之非有霏微繽紛離
<lb ed="B" n="0285b06"/>地即隱盤旋列焰之上至火滅乃已蓋天花云其弟子獲舍利
<lb ed="B" n="0285b07"/>如機珠建塔瑞雲之西藏焉著有語錄一編宋文憲濂為之銘
<lb ed="B" n="0285b08"/>曰我聞如來演說般若天雨寶花繽紛而下巖巖普照諸佛之
<lb ed="B" n="0285b09"/>子依佛倣佛乃亦有此豈非天龍及護法者欲警有情使之四
<lb ed="B" n="0285b10"/>灑感應之機非由外鑠風動籟鳴實自中作曷以明之法因心
<lb ed="B" n="0285b11"/>悟表彼空華以無著故何有四大何有五蘊一空之餘諸法銷
<lb ed="B" n="0285b12"/>霣如大寶鏡罔不含攝隨物賦形了無餘跡晏坐雲峯學侶川
<lb ed="B" n="0285b13"/>赴孰不清涼如飲甘露有窣堵波中藏設利佛光煒然羣昏咸
<lb ed="B" n="0285b14"/>賴又安固沓石山山交寺比丘尼啟原者字太初姓張氏日本
<lb ed="B" n="0285b15"/>人也九歲祝髮學禪吳元年航海入中國歷游海內禪林明洪
<lb ed="B" n="0285b16"/>武丙辰入安固抵沓石山梅公洞見四山浮翠兩石相沓遂住
<lb ed="B" n="0285b17"/>錫焉先是巨蟒虎狼怪異甚多原至禪誦其中忽一夜山下居
<lb ed="B" n="0285b18"/>民見峰頂火炬人馬南飛而去其怪遂息民因巖洞築庵師事
<lb ed="B" n="0285b19"/>之復建山交寺徒眾四百人時明師討叛啟原與徙為亂軍所
<lb ed="B" n="0285b20"/>獲總兵富爵異之相與譚空結聚乃獲免永樂丙戌其徒為立
<pb ed="B" xml:id="B27.0151.0286a" n="0286a"/>
<lb ed="B" n="0286a01"/>塔於寺旁以為退修之所丁亥三月朔日入塔端坐而逝年七
<lb ed="B" n="0286a02"/>十有五著有語錄三卷相傳正德間有人開塔見頭髮披垂指
<lb ed="B" n="0286a03"/>甲長曲聞風雷震乃閉之</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>