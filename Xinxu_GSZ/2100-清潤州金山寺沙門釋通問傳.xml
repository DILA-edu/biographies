<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>清潤州金山寺沙門釋通問傳</head>
                <p xml:id="pB27p0096b0301">釋通問字箬庵姓俞氏吳江人世居荊溪父安期博學著書有
<lb ed="B" n="0096b04"/>名於時就佛寺禱而生通幼失怙弱冠偶過僧舍閱首楞嚴經
<lb ed="B" n="0096b05"/>至此身及心外泊虛空山河大地咸是妙明真心中物因疑不
<lb ed="B" n="0096b06"/>釋聞天隱居磬山乃往謁之示以父母未生前語無入處天隱
<lb ed="B" n="0096b07"/>嘗與客論金剛經通適至前因言金剛經洵妙不應住色生心
<lb ed="B" n="0096b08"/>不應住聲香味觸法生心應無所住而生其心天隱忽顧通曰
<lb ed="B" n="0096b09"/>如何是其心通爽然自失遂矢志參决潛去武林投南澗理安
<lb ed="B" n="0096b10"/>寺佛石落髮復往金山參密雲自言久看未生前不得入處密
<lb ed="B" n="0096b11"/>曰但看到未生前便是入處通方作禮密迎頭一踏歸堂一夜
<lb ed="B" n="0096b12"/>不昧遲明復入擬進問又被擊出得此淬厲孤危絕倚乃復上
<lb ed="B" n="0096b13"/>磬山一日聞風聲豁然開朗呈偈曰千玄萬玅隔重重箇裏無
<lb ed="B" n="0096b14"/>私總不容一種沒絃琴上曲寒巖吹落五更風磬山為之印可
<lb ed="B" n="0096b15"/>以偈屬通有他年起我臨濟宗殺活縱橫開天目之句乙亥天
<lb ed="B" n="0096b16"/>隱寂縛茅山後榜曰死心期畢心喪丙子秋佛石遷化眾心注
<lb ed="B" n="0096b17"/>通羣請繼席一住十年家風嚴冷條令森然同居衲子戒抑狂
<lb ed="B" n="0096b18"/>見唯尚實行真參稍忤鞭斥不稍假借晚歲移金山江水環流
<lb ed="B" n="0096b19"/>真性澄徹隨境遇合無所希求自號旅泊老人嘗應七眾請建
<lb ed="B" n="0096b20"/>水陸大會升座僧問踏翻滄海大地塵飛喝散白雲虛空粉碎
<pb ed="B" xml:id="B27.0151.0097a" n="0097a"/>
<lb ed="B" n="0097a01"/>即今拔濟水陸幽冥向何處安身立命通迎機應荅辨論不窮
<lb ed="B" n="0097a02"/>謂竭此心力仿依舊制晝夜於中無一佛事不與身俱無一纖
<lb ed="B" n="0097a03"/>塵或離本座一香一花一鐙一供一歌詠一贊唄一經一佛一
<lb ed="B" n="0097a04"/>字一句如帝網光如摩尼色交光相羅互融周攝到此不可說
<lb ed="B" n="0097a05"/>不可說微塵世界中或幽或顯或暗或明一切沈溺苦處眾生
<lb ed="B" n="0097a06"/>何啻如日並照如風普吹達性本空一真獨見如是所說足資
<lb ed="B" n="0097a07"/>證明故通於十界互具之義推闡至切今日畜生明日如來本
<lb ed="B" n="0097a08"/>自無窮宗教一源何分門戶庚寅春復洵禾人之請住西河古
<lb ed="B" n="0097a09"/>漏澤寺申酉之變兵燹連年漏澤居郡東偏殿宇俱燼唯鐵佛
<lb ed="B" n="0097a10"/>一軀巍然瓦礫中羣心惻然雨點斑痕遠視之若有淚從佛眼
<lb ed="B" n="0097a11"/>出三學禪德同志圖復先鐵佛殿久之未竟舉以屬通既至畚
<lb ed="B" n="0097a12"/>剔荒穢營構堂廡半載拮据鬱成叢席甲午走南澗自卜地於
<lb ed="B" n="0097a13"/>理安左營建窣堵苟完即還磬山順治十二年寓吳江天應寺
<lb ed="B" n="0097a14"/>卒著有續燈存稿及諸會語錄十二卷磬室後錄一卷</p>
</div>