<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清台州大慈寺沙門釋靈睿傳<persName type="secondary">恒轉</persName>
                    </head>
                <p xml:id="pB27p0337b0101">釋靈睿字攝庵姓鍾氏臨海人年二十四迎女之夕猛然棄家
<lb ed="B" n="0337b02"/>往天台路逢一僧指示曰此往大慈續智者一鐙俄失所在心
<lb ed="B" n="0337b03"/>異之遂入大慈寺落髮受具後至東甌修大悲懺有老僧手持
<lb ed="B" n="0337b04"/>古木香罏自稱宋懺主慈雲大師以木罏遺睿亦不知所往由
<lb ed="B" n="0337b05"/>是虔期六期心地發明若有神助睿性至孝其父母墓在西郊
<lb ed="B" n="0337b06"/>外晚築度親臺於大固山之麓朝夕望壟而拜康熙<anchor xml:id="beg_16e" type="cb-app"/>己<anchor xml:id="end_16e"/>未四月
<lb ed="B" n="0337b07"/>將示疾作書示友人期以五月朔日將歸去至時誡侍僧曰人
<lb ed="B" n="0337b08"/>命將終當擊鐘誦佛增其正念口占偈曰百年聚首剎那時分
<lb ed="B" n="0337b09"/>手從教任所之仰藉普門三昧力願持精爽向蓮地端居順化
<lb ed="B" n="0337b10"/>恒轉者靖江人住鎮山苦志清修誦經號佛無他事康熙二十
<lb ed="B" n="0337b11"/>年七月將入滅先十日豫知時至戒諸徒侶屬以正法至二十
<lb ed="B" n="0337b12"/>九日沐浴更衣入龕端坐合掌而逝時年六十有八</p>
</div>