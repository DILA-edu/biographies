<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>清江寧天界半峯寺沙門釋成時傳<note place="inline">林谷　萬緣</note>
                    </head>
                <p xml:id="pB27p0337b1401">釋成時字堅密姓吳氏歙人也少為諸生年二十八忽軼塵網<lb
ed="B" n="0337b15"/>投跡空門兼綜禪教參訪略徧及見蕅益法師遂終身依止卒<lb
ed="B" n="0337b16"/>傳其道歙人延居仰山山中猛獸為時所馴伏不復為害自撰<lb
ed="B" n="0337b17"/>齋天法儀感應天神人多見者後居江甯天界半峯弘靈峯之<lb
ed="B" n="0337b18"/>遺教勤修淨業日有恒課雖甚寒暑不少懈以康熙十七年十<lb
ed="B" n="0337b19"/>月十五日寂於半峯三日異香繞室林谷者紹興人住羅山之<lb
ed="B" n="0337b20"/>西南破衲麻鞋翛然無悶唯勸人念佛一日見白雲中有佛來
<pb ed="B" xml:id="B27.0151.0338a" n="0338a"/><lb
ed="B" n="0338a01"/>迎遂化去土人名其庵曰白雲萬緣者長興喬氏子為人愚鈍<lb
ed="B" n="0338a02"/>人呵之弗嗔也譽之弗喜也專持佛號數十年康熙二年秋七<lb
ed="B" n="0338a03"/>月忽自縛草龕有殷任之者與緣善將之蘇謂緣曰既縛龕俟<lb
ed="B" n="0338a04"/>我歸當為置茵褥緣曰恐不及待耳至九月果示疾但飲白水<lb
ed="B" n="0338a05"/>六日日方午自入草龕趺坐而化</p>
</div>