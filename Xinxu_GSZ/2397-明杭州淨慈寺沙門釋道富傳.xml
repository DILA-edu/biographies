<?xml version='1.0' encoding='utf-8'?>
<div xmlns="http://www.tei-c.org/ns/1.0" type="護法">
<lb
ed="B" n=""/><anchor n="B.27.0151"/>
                    <head>明杭州淨慈寺沙門釋道富傳</head>
                <p xml:id="pB27p0269b0501">釋道富字了然錢塘人也玅歲離塵始習經論朗然明徹不滯<lb
ed="B" n="0269b06"/>於懷長事游參名山耆宿多所印契聲譽攸暢嘉靖時奉剳付<lb
ed="B" n="0269b07"/>來主淨慈至則修葺山門整理頹廢麤有端緒而海氛不靖倭<lb
ed="B" n="0269b08"/>寇日熾遂圍杭城巡撫李天寵將廢樓鐘以為兵器且欲焚寺<lb
ed="B" n="0269b09"/>恐屯倭寇富聞之抱寺勅泣於轅門以求庇護巡撫卒為感動<lb
ed="B" n="0269b10"/>因之獲免先是昭慶寺已罹灾燹折毀之命勢將及淨慈非富<lb
ed="B" n="0269b11"/>之精誠泣懇不同付劫灰者幾希當哭請時人多危之咸謂兵<lb
ed="B" n="0269b12"/>戎大事况禦外寇國土不存鐘於何有撫軍生殺在手不幸而<lb
ed="B" n="0269b13"/>犯其怒責以貽誤戎機罪且不赦可奈何乃富振勵直前以為<lb
ed="B" n="0269b14"/>無鐘是無寺無寺是無僧無佛也吾寧捨身以餌虎口耳雖白<lb
ed="B" n="0269b15"/>刃可蹈百折不回也矧哀而求之者未必即罪罪亦未必即死<lb
ed="B" n="0269b16"/>乎及請之而得人又感稱富具大願力真勇智非庶幾徼倖者<lb
ed="B" n="0269b17"/>所能企及也</p>
</div>