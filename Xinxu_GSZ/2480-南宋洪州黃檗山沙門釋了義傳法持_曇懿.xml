<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>南宋洪州黃檗山沙門釋了義傳<note place="inline">法持　曇懿</note>
                    </head>
                <p xml:id="pB27p0320b1301">釋了義字木訥鍾離少師之曾孫也年十五舉進士過金陵見<lb
ed="B" n="0320b14"/>保寧璣公聞法開悟即從剃染隨所至處扁曰昨夢念念西方<lb
ed="B" n="0320b15"/>未嘗間斷後偕同參至黃檗居久之誦持愈勤一夕別其侶吾<lb
ed="B" n="0320b16"/>西歸矣復見佛菩薩授以金臺越三日爇香宴坐含笑而化法<lb
ed="B" n="0320b17"/>持居化度寺修彌陀懺三年誦觀經彌陀如意輪咒日禱佛前<lb
ed="B" n="0320b18"/>願垂接引唱佛之聲聞於百步忽見佛身立於池上即自言曰<lb
ed="B" n="0320b19"/>我已得生中品矣悠然而逝曇懿居錢塘淨住寺初以醫為業<lb
ed="B" n="0320b20"/>晚年禮法華修念佛三昧出平日所蓄供佛飯僧造像設浴如
<pb ed="B" xml:id="B27.0151.0321a" n="0321a"/><lb
ed="B" n="0321a01"/>是者二十年後微疾屏藥石延僧唱佛以助往生明日見蓮華<lb
ed="B" n="0321a02"/>大如屋又一日見梵僧臨榻問訊夜半眾聞佛聲漸微視之泊<lb
ed="B" n="0321a03"/>然</p>
</div>