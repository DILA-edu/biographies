<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>清怡山棲雲寺沙門釋超定傳</head>
                <p xml:id="pB27p0200b0601">釋超定字體真姓林氏南安人其母娠時常依外家外祖晚見
<lb ed="B" n="0200b07"/>一僧求借宿俄失所在而內室舉子呱呱有聲家人駭異知有
<lb ed="B" n="0200b08"/>自來襁褓而孤育於鄭氏年十六翁媼並逝悲幻質之無常歎
<lb ed="B" n="0200b09"/>深恩之罔極伶俜哀慕屢叩空門時本寂尊宿方住龍潯旋駕
<lb ed="B" n="0200b10"/>雲棲道望甚高定乃直造丈室一言開導即便皈依薙染服勤
<lb ed="B" n="0200b11"/>志期證悟及承寂命繼主青黎禪室慧風廣扇雲水奔趨因以
<lb ed="B" n="0200b12"/>物色高賢虛懷諸益而龍象駢臻精廬窄隘乃於附郭平山大
<lb ed="B" n="0200b13"/>興禪剎四事益給至者如歸雖接待綦緐而研經彌切刺血書
<lb ed="B" n="0200b14"/>華嚴大部至現相品發明心地又聞客僧舉天地同根萬物一
<lb ed="B" n="0200b15"/>體語從此豁然前後際繼會雪峰亘從黃檗解夏直造平山加
<lb ed="B" n="0200b16"/>意勘驗舉古德法語往復推尋皆箭鋒的的函蓋相承亘深為
<lb ed="B" n="0200b17"/>助喜及雪峯居漳之南山始受屬主西平禪院明季流寇蠭起
<lb ed="B" n="0200b18"/>中原鼎沸乃策杖孤征隨緣放曠朅至劍浦栖託法雲主僧匯
<lb ed="B" n="0200b19"/>谷一睹光儀如瞻相好因請駐錫施以鉗鎚正擊旁敲一期方
<lb ed="B" n="0200b20"/>便眾多省發檀護四眾復請開堂曇花瑞現大地春迴毒鼓聲
<pb ed="B" xml:id="B27.0151.0201a" n="0201a"/>
<lb ed="B" n="0201a01"/>轟群魔膽裂於是玄風彌播道譽光昭永安之西華大科大田
<lb ed="B" n="0201a02"/>及廣湖諸剎企慕殷勤咸垂慈顧主其法席逮及晚年沙中耆
<lb ed="B" n="0201a03"/>舊請住棲雲乃携節翩翩來作怡山主人毳衲瞻風苾蒭倒屣
<lb ed="B" n="0201a04"/>莫不飫以法喜慰所懷來以殿宇荒涼僅蔽風雨乃發誠懇撙
<lb ed="B" n="0201a05"/>節餘資從事建築十載之間寶坊輪奐百具鼎新而報緣已盡
<lb ed="B" n="0201a06"/>示疾遷化跡其生平入道精猛見地超卓慈忱弘願實罕其儔
<lb ed="B" n="0201a07"/>弟子奉其全龕塔於怡山壽七十有九為臨濟三十三世自撰
<lb ed="B" n="0201a08"/>行述信為實錄如幻更摭懿美作為碑記勒石山左昭示來者</p>
</div>