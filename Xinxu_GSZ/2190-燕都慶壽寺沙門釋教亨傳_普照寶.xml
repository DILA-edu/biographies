<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb ed="B" n="0143a10"/><head>金燕都慶壽寺沙門釋教亨傳<note place="inline">普照寶</note></head>
<lb ed="B" n="0143a11"/><p xml:id="pB27p0143a1101">釋教亨字虛明任城王氏子也先有汴京慈濟寺僧福安居任
<lb ed="B" n="0143a12"/>城有年精修白業緇素仰重一日托盋於芒山村乃倚樹化去
<lb ed="B" n="0143a13"/>是夕示夢於女弟馮自彭村見其乘白馬而下曰我生於西陳
<lb ed="B" n="0143a14"/>村王光道家馮覺語母及其子三人夢皆同詰旦至光道家詢
<lb ed="B" n="0143a15"/>之其母劉氏先夕亦夢安公求寄宿焉是日果誕亨乃拳右拇
<lb ed="B" n="0143a16"/>指似不能申但瞬而未笑次日有同業僧福廣福堅聞而來謁
<lb ed="B" n="0143a17"/>見即呼云安兄無恙耶亨熟視舉手伸指而笑其母嘗臥兒於
<lb ed="B" n="0143a18"/>室中若有人誦摩訶般若之聲及晬或以佛經酒杯試之竟取
<lb ed="B" n="0143a19"/>經卷素不茹葷血見僧喜從之遊人皆呼為安山主故芒山村
<lb ed="B" n="0143a20"/>乃以亨事勒諸石記其異年七歲出家依州之崇覺寺圓公薙
<pb ed="B" xml:id="B27.0151.0143b" n="0143b"/>
<lb ed="B" n="0143b01"/>染十三受大戒遇苦瓜先生相之曰此兒他日坐道場必領僧
<lb ed="B" n="0143b02"/>萬指年十五遊方聞鄭州普照寶法席之盛於是荷錫自汴發
<lb ed="B" n="0143b03"/>足寶公夜夢慶雲如金芙蕖繽紛亂墜因語眾曰吾十年無夢
<lb ed="B" n="0143b04"/>矣今有此是何祥也翌日亨至寶獨異之朝夕參叩寶亦痛剳
<lb ed="B" n="0143b05"/>之一日徑睢陽忽馬上憶擊竹因緣凝情不散如入禪定將抵
<lb ed="B" n="0143b06"/>河津渾無知覺同行德滿呼曰此河津也亨驚遂下馬悲喜交
<lb ed="B" n="0143b07"/>集及歸涕以語寶公寶曰此僵人耳切須更甦轉動始得曾看
<lb ed="B" n="0143b08"/>日面佛公案否曰兒時已念得寶公笑曰我只教汝參諸方掉
<lb ed="B" n="0143b09"/>下底禪但再參去自有得力處一日亨於雲堂靜坐忽聞板聲
<lb ed="B" n="0143b10"/>霍然證入遂呈偈曰日面月面流星閃電若更遲疑面門著箭
<lb ed="B" n="0143b11"/>咄寶公曰我謾汝不得也亨後出世乃五坐道場若嵩山之戒
<lb ed="B" n="0143b12"/>壇韶山之雲門鄭州之普照林溪之大覺嵩山之法王復因金
<lb ed="B" n="0143b13"/>丞相夾谷清臣請主中都潭柘遷濟州普照未幾忽方丈後叢
<lb ed="B" n="0143b14"/>樹中有一株亭亭高丈餘而群鴉以次來巢狀若浮圖上下十
<lb ed="B" n="0143b15"/>二級眾賀曰佛法將大振乎不十日詔住慶壽寺眾常萬人三
<lb ed="B" n="0143b16"/>年繼主少林法席大盛無何引去乃徜徉於嵩少之間時或放
<lb ed="B" n="0143b17"/>歌長嘯如是數年忽杜門堅坐謝絕賓客金興定己卯七月十
<lb ed="B" n="0143b18"/>日誡眾曰汝輩各自勤修索浴說偈端坐而逝年七十坐夏五
<lb ed="B" n="0143b19"/>十有八闍維燄如蓮華開合牙齒目睛不壞舍利無算亨自兒
<lb ed="B" n="0143b20"/>時額有圓珠涌現於皮間至是爆然飛去弟子分設利羅以建
<pb ed="B" xml:id="B27.0151.0144a" n="0144a"/>
<lb ed="B" n="0144a01"/>塔焉</p>
</div>