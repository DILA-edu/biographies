<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>南宋臨安淨慈寺沙門釋居簡傳</head>
                <p xml:id="pB27p0049b1201">釋居簡字敬叟姓龍氏潼川人也家世儒素幼性穎異見佛書
<lb ed="B" n="0049b13"/>端坐默觀如宿習者依邑之廣福院圓澄得度參別蜂塗毒於
<lb ed="B" n="0049b14"/>徑山沈默自究一日閱萬庵語有省遽往育王見佛照機契自
<lb ed="B" n="0049b15"/>是往來其門十五年走江西訪諸祖遺蹟瑩仲溫嘗掌大慧之
<lb ed="B" n="0049b16"/>記菴於羅湖纂所聞成書發揮祖道與議論大奇之久之出主
<lb ed="B" n="0049b17"/>台之般若遷報恩英衲爭附儒碩錢竹巖葉水心莫不推重時
<lb ed="B" n="0049b18"/>大參真西山為江東部使者虛東林待之以疾辭乃於飛來峰
<lb ed="B" n="0049b19"/>北磵掃一室居十年人不敢以字稱以北磵稱之起應霅之鐵
<lb ed="B" n="0049b20"/>佛常之顯慶碧雲蘇之慧日湖之道場奉詔遷淨慈所至道化
<pb ed="B" xml:id="B27.0151.0050a" n="0050a"/>
<lb ed="B" n="0050a01"/>大行垂老不倦頌楞嚴經六解一亡云六用無功信不通一時
<lb ed="B" n="0050a02"/>分付與春風篆煙一縷聞清晝百鳥不來花自紅闢一室以居
<lb ed="B" n="0050a03"/>名曰薤室作賦以自見水心酬以詩云簡公詩話特驚人六反
<lb ed="B" n="0050a04"/>掀騰不動身說與東家小兒女塗青染紫不禁春晚歲居天台
<lb ed="B" n="0050a05"/>有二姓爭竹山搆釁為作種竹賦以諷之而訟遂已趙節齋為
<lb ed="B" n="0050a06"/>奏補靈隱簡笑謝曰吾日迫矣乃舉天童癡絕道冲湻祐丙午
<lb ed="B" n="0050a07"/>春示疾三月二十八日索紙書偈於紙尾復書四月一日珍重
<lb ed="B" n="0050a08"/>六字呼諸徒誡之曰時不待人以道自勵吾世緣餘二日耳至
<lb ed="B" n="0050a09"/>期昧爽索沐浴罷如假寐視之已逝矣壽八十三臘六十二所
<lb ed="B" n="0050a10"/>著有北磵集十九卷</p>
                <linkGrp>
                    <link targets="#"/>
                    <ptr target="#" type="person"/>
                    <ptr target="#" type="person"/>
                </linkGrp>
</div>