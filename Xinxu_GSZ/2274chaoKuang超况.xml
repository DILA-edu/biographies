<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>清青林龍安寺沙門釋超况傳</head>
                <p xml:id="pB27p0201a1001">釋超况字重眉姓蔡氏同安用里人也夙根神穎髫齡就塾雖<lb
ed="B" n="0201a11"/>抱儒經已具佛性因投龍池巖禮惟雲為師勤習淨行弗憚寒<lb
ed="B" n="0201a12"/>暑年二十一始從披剃掩關三載拜誦華嚴致誠百萬又閱藏<lb
ed="B" n="0201a13"/>教中有云能三日不食七日不食者俱力行之但日夜思諦終<lb
ed="B" n="0201a14"/>非究竟有禪客自金粟至具道費隱棒喝接人最直捷法門况<lb
ed="B" n="0201a15"/>聞之喜曰吾固疑有是可効春蠶作繭徒自縛乎即破關而出<lb
ed="B" n="0201a16"/>日夕咨參未有入處適雪峰亘從羅山至龍池與之盤桓一日<lb
ed="B" n="0201a17"/>問曰如何是第一義况擬議峰便掌云這鈍置阿師况云請師<lb
ed="B" n="0201a18"/>道峰纔啟脣况遽以手掩之峰乃笑云向汝道了也况亦爽然<lb
ed="B" n="0201a19"/>有省然胸臆猶滯偶過戲場於人叢中見其舉首向上鼻孔一<lb
ed="B" n="0201a20"/>一俱見脣上覺礙滯之胸渙爾解釋遂作偈曰二十年來被孰
<pb ed="B" xml:id="B27.0151.0201b" n="0201b"/><lb
ed="B" n="0201b01"/>瞞剛纔放下便平安早知鼻孔在脣上總不者中覓易難乃詣<lb
ed="B" n="0201b02"/>黃檗隱元處隨眾參請不露鋒鋩明年出嶺叩金粟費隱亦默<lb
ed="B" n="0201b03"/>契之時值嚴冬潛穎眾中自居樵汲手足凍<g ref="#CB17407">󴏿</g>亦不暇恤嘗有<lb
ed="B" n="0201b04"/>偈曰牯牛無貫四方周放去收來得自由蹏角雖然未顯露分<lb
ed="B" n="0201b05"/>明觸處便昂頭時年二十八始受具明年春還閩途中作偈有<lb
ed="B" n="0201b06"/>今朝踏破芒鞵底赤腳迢迢入閩山之句歸則仍就龍池鍵關<lb
ed="B" n="0201b07"/>三稔後值雪峯出主芙蓉一日問薰風自南來殿閣生微涼汝<lb
ed="B" n="0201b08"/>作麼生况但云仲夏酷煩幸自珍重雪峯默許之未幾受峯付<lb
ed="B" n="0201b09"/>屬即旋泉南居清溪貴湖龍安寺為唐清豁禪師退隱舊址編<lb
ed="B" n="0201b10"/>茅為屋翛然自得雪峯至泉昭慶况充首座立僧秉拂發揮宗<lb
ed="B" n="0201b11"/>乘旨趣亹亹傾動四來繼席南山千指圍繞三冬學足啟迪尤<lb
ed="B" n="0201b12"/>多閔司馬子奇請住隆壽兵燹之餘寺宇凋殘而近寺兵眾雜<lb
ed="B" n="0201b13"/>處尤難調攝况躬率行道接以等慈莫不傾服叢席改觀歷十<lb
ed="B" n="0201b14"/>數載忽爾辭退請還舊山留之不得無何世局變更郡城內外<lb
ed="B" n="0201b15"/>幾頻危殆人始知其先見云以康熙十四年乙卯三月二十六<lb
ed="B" n="0201b16"/>日示寂壽六十有六臘三十有四塔於青林之麓釋超弘為之<lb
ed="B" n="0201b17"/>誌銘稱其知鑒瑩朗而器量舍弘人莫窺其涯際時以為知言</p>
</div>