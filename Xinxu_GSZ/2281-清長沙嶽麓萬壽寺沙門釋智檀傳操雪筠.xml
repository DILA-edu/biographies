<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>清長沙嶽麓萬壽寺沙門釋智檀傳<note place="inline">操雪筠</note>
                    </head>
                <p xml:id="pB27p0207a0701">釋智檀字香木晚號肺山姓馮氏漢中人本儒家子生有殊姿
<lb ed="B" n="0207a08"/>方九齡即有志棄家學道頂有黑子大如芡高於粒有相者曰
<lb ed="B" n="0207a09"/>此子松頂一珠必高僧也檀聞之益自決時寇盜充斥父母繼
<lb ed="B" n="0207a10"/>兦避兵深山從熱病中感觀世音見相膜拜而愈年二十往明
<lb ed="B" n="0207a11"/>珠院禮無量薙髮聞兩僧對語欲了生死必須參學乃失志行
<lb ed="B" n="0207a12"/>腳至終南讀楞嚴有感入長安徧投講席所至或代座演論群
<lb ed="B" n="0207a13"/>相推許已而歎曰行腳事止於是耶因遊湖廣與人論圓覺至
<lb ed="B" n="0207a14"/>普眼章根根塵塵周徧法界無壞無雜處忽聞孩提擊鐘聲不
<lb ed="B" n="0207a15"/>覺失笑曰原來又複雜其語竟下座覺通體舒泰不可言喻自
<lb ed="B" n="0207a16"/>是不復事義學抵九江參竺庵成復謁龍池微皆有機緣及造
<lb ed="B" n="0207a17"/>佛日叩具德禮結制靜坐三日舉頭見桂樹豁然如井中躍出
<lb ed="B" n="0207a18"/>從前所見皆冰釋矣更隨普明照問學三載順治甲午年三十
<lb ed="B" n="0207a19"/>五始過寶壽參白巖位中符遂受印可尋至湖湘覓隱深山值
<lb ed="B" n="0207a20"/>長沙嶽麓寺久廢為虎狼所居人莫敢近檀杖錫深入就樹結
<pb ed="B" xml:id="B27.0151.0207b" n="0207b"/>
<lb ed="B" n="0207b01"/>茅唯一行者自隨夜則經行林麓間虎皆馴伏不踰月禪侶聞
<lb ed="B" n="0207b02"/>風漸至歲大旱檀為誦佛禱雨所至甘霖立沛鄉人感之方謀
<lb ed="B" n="0207b03"/>建寺而張少師秉節鎮湖湘蠲訾倡建大雄殿督撫鉅公佈金
<lb ed="B" n="0207b04"/>建法堂丈室門廡庖湢無不備矣竟成叢席中丞三韓周公召
<lb ed="B" n="0207b05"/>南來撫湘未至長沙先夢僧於沅芷署中求見後至山寺宛如
<lb ed="B" n="0207b06"/>舊識遂議建藏經閣後與召南譚論有心靜自涼一語不合欲
<lb ed="B" n="0207b07"/>羅致其罪不得或勸檀避之檀曰禍患之來亦時節因緣山僧
<lb ed="B" n="0207b08"/>得力處正在於處禍患處禍患即所以了生死也械繫至獄笞
<lb ed="B" n="0207b09"/>辱隨之檀在獄中每得食必施囚徒之饑者有逋贖鍰代募金
<lb ed="B" n="0207b10"/>償之常勸念佛以消夙業久之得釋乃誅茅天岳雲騰寺未幾
<lb ed="B" n="0207b11"/>遊南嶽住馬祖傳法院康熙庚子春中夜月朗二虎怒號若山
<lb ed="B" n="0207b12"/>崩石裂直至草廬檀策杖坐門前厲聲喝之曰爾業根未斷一
<lb ed="B" n="0207b13"/>虎俯伏久之鐘鳴二虎一躍而去檀戒侍者慎勿言恐謂我惑
<lb ed="B" n="0207b14"/>眾後往山谷者多見虎虎不傷人人皆知虎為檀所馴辛丑道
<lb ed="B" n="0207b15"/>出衡陽訪郡守張公聞城外殺傷二虎檀太息曰莫是我護山
<lb ed="B" n="0207b16"/>虎也惋惜不已次日回寺有虎于說法堂前大吼數聲檀聞之
<lb ed="B" n="0207b17"/>喜曰吾護山虎固無恙也然虎若善解人意每於寺眾聚集新
<lb ed="B" n="0207b18"/>建柱梁吼聲相應不約而然屢驗無爽嘗有句云玲瓏茅屋無
<lb ed="B" n="0207b19"/>關設虎鹿終朝伴作鄰即其事也及檀寂虎亦去著有便麓居
<lb ed="B" n="0207b20"/>翦蔓篇滇游集嶽麓衡書埋雲草及文集語錄若干卷又操雪
<pb ed="B" xml:id="B27.0151.0208a" n="0208a"/>
<lb ed="B" n="0208a01"/>筠禪師者得法於衡嶽雙峰松濤照傳曹洞卅二世者也康熙
<lb ed="B" n="0208a02"/>壬申秋九月為懋灋延居長沙華林寺嘗因雨晚參滂沛淫霖
<lb ed="B" n="0208a03"/>不歇滴碎髑髏骨節鐙籠鼻孔浸爛露柱眼裏流血拈杖云唯
<lb ed="B" n="0208a04"/>此木尊者雨打不濕風吹不折卓一卓曰向者裏劈開紅日寸
<lb ed="B" n="0208a05"/>土皆金緊繫晴光天人歡悅芒鞋踏幽徑之清香柱杖撥煙嵐
<lb ed="B" n="0208a06"/>之秀色須是純鋼打就方纔道得土山焦而無熱性海枯而無
<lb ed="B" n="0208a07"/>竭門庭戶口見煙見角而不別壬午季冬松濤示寂筠上供有
<lb ed="B" n="0208a08"/>云昔年侍巾瓶於六處春秋不計強將螳背謬繼芳繩深恩似
<lb ed="B" n="0208a09"/>海粉骨難酬知其得力於棒喝者深也著有語錄拈頌若干卷</p>
</div>