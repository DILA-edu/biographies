<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">
<lb
ed="B" n=""/><anchor n="B.27.0151"/>
                    <head>元五臺山普寧寺沙門釋了性傳</head>
                <p xml:id="pB27p0061b0301">釋了性號大林武氏子也宋武公之後以諡為姓少即好學聰<lb
ed="B" n="0061b04"/>叡天啟初依安和尚薙髮登具戒歷諸講席精究三藏後遇真<lb
ed="B" n="0061b05"/>覺國師啟迪厥心既而周遊關<anchor xml:id="beg_18" type="cb-app"/>陝<anchor xml:id="end_18"/>河洛襄漢訪諸耆德從而學<lb
ed="B" n="0061b06"/>焉如泊林潭關輔懷南陽慈諸公皆以賢首之學着稱一時性<lb
ed="B" n="0061b07"/>悉造其門領厥玄旨及歸復參真覺於壠坻乃曰佛法司南其<lb
ed="B" n="0061b08"/>在茲矣乃從真覺至五臺未幾真覺化去遂北遊燕薊晦迹魏<lb
ed="B" n="0061b09"/>闕之下優游渤海之濱與世若將相忘成宗徵居萬寧聲價振<lb
ed="B" n="0061b10"/>蕩內外至大間太后剏寺臺山曰普寧延性居之性為人剛毅<lb
ed="B" n="0061b11"/>頗負氣節不能俛仰媚悅於人故足跡不入城闉不謁權貴人<lb
ed="B" n="0061b12"/>或忌之性聞嘗曰予本以一介苾芻蒙天子處之以巨剎惟乃<lb
ed="B" n="0061b13"/>夙夜宏法匪懈圖報國恩不暇餘復何求雖有臧倉毀鬲之言<lb
ed="B" n="0061b14"/>其如青蠅止棘樊耳顧予命之不遭道之不行則納履而去何<lb
ed="B" n="0061b15"/>往而不可也時元世因尊寵西僧其徒眾甚盛出入騎從擬若<lb
ed="B" n="0061b16"/>王公或項赤毳峩冠岸然自倨天下名德諸師莫不為之致禮<lb
ed="B" n="0061b17"/>摳衣接足丐其按顱摩頂謂之攝受性惟長揖而已顧謂眾曰<lb
ed="B" n="0061b18"/>吾敢慢於人耶吾聞君子愛人以禮何可屈節自取卑辱苟為<lb
ed="B" n="0061b19"/>之屈非謟則侫吾自為道於彼何求識者高之至治改元九月<lb
ed="B" n="0061b20"/>三日示寂塔於竹林之墟諡曰宏教</p>
</div>