<?xml version='1.0' encoding='utf-8'?>
<div xmlns="http://www.tei-c.org/ns/1.0" type="義解">

<lb ed="B" n=""/><anchor n="B.27.0151"/>
                    <head>南宋餘杭上天竺講寺沙門釋善月傳</head>
                <p xml:id="pB27p0048b1901">釋善月字光遠號柏庭姓方氏定海人母夢月墮懷生之夕白
<lb ed="B" n="0048b20"/>光滿室因以名焉初學語嘗合拿道南無字甫成童其父編六
<pb ed="B" xml:id="B27.0151.0049a" n="0049a"/>
<lb ed="B" n="0049a01"/>經授之讀如習舊業年十二通春秋大義母攜往正覺寺循殿
<lb ed="B" n="0049a02"/>楹數匝寺主道并謂其母曰吾夜夢白龍繞此柱其徵此兒乎
<lb ed="B" n="0049a03"/>於是父母始許出家年十五具戒乃往南湖依草庵嘗以科目
<lb ed="B" n="0049a04"/>繁冗為勞草庵誨之曰白日看家書有何難解善月為之一省
<lb ed="B" n="0049a05"/>草庵曰異時鼓吹吾宗者其在子乎梓庵講道月波往謁焉聞
<lb ed="B" n="0049a06"/>世相嘗住之旨益有省發乃復歸南湖見堂問如來不斷性惡
<lb ed="B" n="0049a07"/>之說心身豁然如卻關鑰見府庫以所悟白堂更為演其義月
<lb ed="B" n="0049a08"/>拜領而退及堂寂月往當陽請竹庵明年命月分講風儀清溫
<lb ed="B" n="0049a09"/>淡辯雅正竹庵讚曰吾與首座可謂得人但恨無繼之者所居
<lb ed="B" n="0049a10"/>古柏獨秀遂自號柏庭湻熙庚子初主東湖辯利遷慈谿寶嚴
<lb ed="B" n="0049a11"/>居無何太師史真隱請居月波學士來奔廩食不足太師聞之
<lb ed="B" n="0049a12"/>喜使人告月曰師為道延眾欲食來取予不嗇也紹興二年郡
<lb ed="B" n="0049a13"/>守何公澹以南湖虛席親裁疏勸請講道不倦御眾有法十三
<lb ed="B" n="0049a14"/>年不改初度緇素以是信之嘉泰四年退隱衍慶精舍一息十
<lb ed="B" n="0049a15"/>載夢老叟耳語曰六十五七十一嘉定六年郡將陳卿以南湖
<lb ed="B" n="0049a16"/>有去思為更屈致辤弗克雨華更新舊徒再擁未逾月上竺以
<lb ed="B" n="0049a17"/>敕書召時年六十五也八年夏旱詔迎大士於明慶車駕親幸
<lb ed="B" n="0049a18"/>月為禱雨朝注暮洽皇情大悅特補左街僧錄十二年秋拂衣
<lb ed="B" n="0049a19"/>東歸偃息於城南祖關是年七十一又知所以驗前夢也紹定
<lb ed="B" n="0049a20"/>五年春有敕再領上竺人皆以東坡師去忽復來鳥語山容開
<pb ed="B" xml:id="B27.0151.0049b" n="0049b"/>
<lb ed="B" n="0049b01"/>之句為之賀端平三年得目眚請老東庵一日示疾坐牀上若
<lb ed="B" n="0049b02"/>相酬酢者左右或問之曰吾與荊溪尊者對談祖道耳將入寂
<lb ed="B" n="0049b03"/>顧其屬曰人患無實德為後世稱若但崇虛譽我則不暇千載
<lb ed="B" n="0049b04"/>之下謂吾為柏庭叟則吾枯骨為無媿幸勿請<anchor xml:id="beg_12" type="cb-app"/>諡<anchor xml:id="end_12"/>以汙我素業
<lb ed="B" n="0049b05"/>言已累足而化湻祐元年正月十九日也留龕七日面色鮮白
<lb ed="B" n="0049b06"/>心頂俱暖塔於寺東壽九十三法臘七十八所遺衣髮及四經
<lb ed="B" n="0049b07"/>解合藏於南湖祖塔之側有楞嚴一覽金綱會解圓覺略說楞
<lb ed="B" n="0049b08"/>伽通義因革論簡境十策三部格言金錍義解宗教淺述仁王
<lb ed="B" n="0049b09"/>疏記附鈔箋要皆行於世自餘雜製曰緒餘講餘各若干卷嗣
<lb ed="B" n="0049b10"/>其法者香林清賜為上首</p>
</div>