<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>清淮安誕登寺沙門釋萬清傳</head>
                <p xml:id="pB27p0342a1201">釋萬清字侶石晚號山夫姓唐氏楚人也將誕母夢老僧戴笠
<lb ed="B" n="0342a13"/>執杖入其室明發生兒髫年聞持大悲咒者數過即成誦比從
<lb ed="B" n="0342a14"/>塾師學輒慧根潛發嘗從菩提靈祖乞開示歸而研於私室昏
<lb ed="B" n="0342a15"/>夜危坐倦則面牆年二十求出家投洪福寺禮應知薙染授以
<lb ed="B" n="0342a16"/>楞嚴讀之至波斯匿王章觀河驗見處有省尋詣寶華定庵圓
<lb ed="B" n="0342a17"/>具既而曰持犯束身而已心地發明非大匠曷由啟迪遂南下
<lb ed="B" n="0342a18"/>參碩揆志於靈隱謁天嶽晝於天童叩湘翁法於顯聖皆有引
<lb ed="B" n="0342a19"/>入庚午秋仲歸洪福應知舉趙州無字<g ref="#CB12594">䛡</g>勘之清應聲頌云趙
<lb ed="B" n="0342a20"/>州一無字古今難辨別縱使能辨別稱錘是生鐵又舉古宿云
<pb ed="B" xml:id="B27.0151.0342b" n="0342b"/>
<lb ed="B" n="0342b01"/>者一片田地分付來多少時我立地代汝購去汝作麼生清復
<lb ed="B" n="0342b02"/>頌云大業不因謀乾坤鐵篴秋<anchor xml:id="beg_170" type="cb-app"/>卻<anchor xml:id="end_170"/>妨有欺作無意割鴻溝應知
<lb ed="B" n="0342b03"/>但瞑目危坐無言蓋心肎之遂付衣拂應知寂後眾請繼席有
<lb ed="B" n="0342b04"/>廢必興頓改舊觀因閱天台止觀誓行般舟三昧凡九十日至
<lb ed="B" n="0342b05"/>庚辰冬復閉處一室倐焉三載偶乘昏倦就榻假寐遽躍然擲
<lb ed="B" n="0342b06"/>其衾褥於外曰古人秉睿哲之資尚脅不至席矧在推魯若不
<lb ed="B" n="0342b07"/>倍進道業何日而辨人皆歎服乙酉春聖祖南幸清迓候漕河
<lb ed="B" n="0342b08"/>奏對明敏御書誕登寺額賜之辛酉永寧虛席勉狥眾請住院
<lb ed="B" n="0342b09"/>三載即辤退丙申沐陽官耆延之清涼禪院結制弘戒法會之
<lb ed="B" n="0342b10"/>盛一時稱最仍返誕登丁酉嘉平朔復閉戶獨居專修淨土有
<lb ed="B" n="0342b11"/>終焉之志<anchor xml:id="beg_171" type="cb-app"/>己<anchor xml:id="end_171"/>亥歲大歉僧眾絕糧以頭碎扉強而出之是歲梢
<lb ed="B" n="0342b12"/>稔因竭餘財建大雄殿及藏樓禪堂方丈廚院次弟落成更置
<lb ed="B" n="0342b13"/>西莊土田二千餘畝雍正庚<anchor xml:id="beg_172" type="cb-app"/>戌<anchor xml:id="end_172"/>傳席門人掩關幽室精進淨修
<lb ed="B" n="0342b14"/>癸丑冬世宗崇獎佛旨召赴闕下與論洞宗應語響捷次日復
<lb ed="B" n="0342b15"/>詢之曰傳燈錄所說汝宗至太陽警元幾絕得投子義青出而
<lb ed="B" n="0342b16"/>振之今隆替若何清以被毀之故據實奏之為之駭異乃諭之
<lb ed="B" n="0342b17"/>曰朕為汝重建投子汝可中興其道為開山祖乎尋賜紫衣盂
<lb ed="B" n="0342b18"/>杖恩數優渥字而不名明年奉命主靈谷乾隆元年投子廟告
<lb ed="B" n="0342b19"/>成題曰慈濟二百年久廢祖庭一日興復出於一言使洞鐙再
<lb ed="B" n="0342b20"/>朗泉石增煇非有夙因曷由致此明年夏初殿脊傾倒有聲若
<pb ed="B" xml:id="B27.0151.0343a" n="0343a"/>
<lb ed="B" n="0343a01"/>雷又夢見英端瑞首四字謂其徒曰吾勿起矣吾老矣安得英
<lb ed="B" n="0343a02"/>且瑞乎開其端而剏其首耳後當有興者因書偈曰虛度七十
<lb ed="B" n="0343a03"/>三年宛如雲過大千雲既歸壑太虛朗然浴餘易衣坐化時乾
<lb ed="B" n="0343a04"/>隆二年八月二十三日移時頂熱如焚壽七十三臘五十三塔
<lb ed="B" n="0343a05"/>於丈人峯下清氣貌雄偉廣顙豐頤垂老面如滿月鬚髮如銀
<lb ed="B" n="0343a06"/>目炯炯有光人見而敬之五坐道場皆有語錄所著詩文偈頌
<lb ed="B" n="0343a07"/>或勸刻之清曰佛祖教書何止汗牛今多置之矧吾言乎徒禍
<lb ed="B" n="0343a08"/>棗栗性好放生所活尤眾</p>
</div>