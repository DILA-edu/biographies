<?xml version='1.0' encoding='utf-8'?>
<div xmlns="http://www.tei-c.org/ns/1.0" type="習禪">
<lb
ed="B" n=""/><anchor n="B.27.0151"/>
                    <head>南宋臨安徑山沙門釋師範傳</head>
                <p xml:id="pB27p0139b0501">釋師範字無準梓潼雍氏子也年九歲依陰平山道欽出家讀<lb
ed="B" n="0139b06"/>書過目成誦紹熙六年始遊成都謁正法堯問坐禪工夫堯曰<lb
ed="B" n="0139b07"/>禪是何物坐的是誰範於是晝夜體究一日偶提前話有省明<lb
ed="B" n="0139b08"/>年出遊廣浙謁佛照於育王照問何處人曰劍州又問帶得劍<lb
ed="B" n="0139b09"/>來麼範便喝佛照笑曰這烏頭子也亂做師貧無資薙髮故人<lb
ed="B" n="0139b10"/>目之曰烏頭子破庵居靈隱範侍次有一道者問破庵猢猻子<lb
ed="B" n="0139b11"/>捉不住奈何庵曰用捉作麼如風吹水自然成文範於言下大<lb
ed="B" n="0139b12"/>悟未幾同月石溪公遊天台雁宕時雪峰雲住瑞巖留之分座<lb
ed="B" n="0139b13"/>夜夢一偉人手持把茅授與範次日明州清涼寺專使來迎方<lb
ed="B" n="0139b14"/>入院見伽藍神牌書茅姓其衣冠與夢所見無異住三年遷焦<lb
ed="B" n="0139b15"/>山次雪竇復主阿育王久之補雙徑無何召入大內修政殿說<lb
ed="B" n="0139b16"/>法稱旨賜金襴衣加佛鑑禪師之號範住徑山其殿宇再燬於<lb
ed="B" n="0139b17"/>火皆復新之又去寺四十里築室百楹額曰萬年正續次於其<lb
ed="B" n="0139b18"/>西數百步結庵為歸藏之所又建重閣其上藏朝廷所賜御翰<lb
ed="B" n="0139b19"/>其先世居蜀遇亂絕嗣乃於山中設祠祀其所生祖父事聞於<lb
ed="B" n="0139b20"/>朝賜額曰圓照以徵其孝思宋湻祐戊申築室明月池上榜曰
<pb ed="B" xml:id="B27.0151.0140a" n="0140a"/><lb
ed="B" n="0140a01"/>退耕是年三月旦日疾作遂升座謂眾曰山僧既老且病無力<lb
ed="B" n="0140a02"/>與諸人東語西語今勉強出來將從前說不到的盡情向諸人<lb
ed="B" n="0140a03"/>傾吐遂起身披衣曰是多少便歸方丈十五日集眾親書遺表<lb
ed="B" n="0140a04"/>書數十言而與客言笑如平時至夜書偈曰來時空索索去時<lb
ed="B" n="0140a05"/>赤條條更要問端的天台有石橋移頃而逝停龕二七日遺表<lb
ed="B" n="0140a06"/>上聞帝遣中使降香賜幣帛塔於圓照</p>
</div>