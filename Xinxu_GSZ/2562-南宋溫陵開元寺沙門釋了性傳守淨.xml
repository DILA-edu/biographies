<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>南宋溫陵開元寺沙門釋了性傳<note place="inline">守淨</note>
                    </head>
                <p xml:id="pB27p0364a1101">釋了性出安溪黃氏賦性慷爽見義勇為凡所行事發於至性
<lb ed="B" n="0364a12"/>使物我了然明其無私因以了性自名及學佛尤以導人作福
<lb ed="B" n="0364a13"/>為念每見寺塔頹廢梁道傾圯必竭力成之而後已人感其真
<lb ed="B" n="0364a14"/>實無一毫私偽翕然響應故所謀必濟所造多就宋紹興中開
<lb ed="B" n="0364a15"/>元東西木塔災至湻熙初了性次第建之矗若雙標弟子守淨
<lb ed="B" n="0364a16"/>晉江翁氏子從性學禪時性方造鎮國塔來則訢訢左右不去
<lb ed="B" n="0364a17"/>紹熙間淨建資聖塔復新厥廟及巖堂庵橋凡十有七開禧末
<lb ed="B" n="0364a18"/>陳模作資聖塔記略及之然了性所造東西塔彌陀殿安溪龍
<lb ed="B" n="0364a19"/>津橋晉江安濟橋郡志具詳之矣而其構承天僧堂釋太初子
<lb ed="B" n="0364a20"/>愚為之記世所稱簡嚴有法者庶乎近之</p>
</div>