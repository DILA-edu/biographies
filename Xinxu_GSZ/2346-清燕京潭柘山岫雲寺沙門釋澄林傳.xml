<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb
ed="B" n=""/><anchor n="B.27.0151"/>
                    <head>清燕京潭柘山岫雲寺沙門釋澄林傳</head>
                <p xml:id="pB27p0249b1101">釋澄林字洞初姓張氏武清人也賦性慈祥不傷生物初投京<lb
ed="B" n="0249b12"/>師觀音閣薙染復從潭柘振寰受具足徧<g ref="#CB33352">󸉈</g>講肆討論性相兼<lb
ed="B" n="0249b13"/>叩禪宗參究心要雖出入宗教而律身端嚴語不妄發衣缽自<lb
ed="B" n="0249b14"/>隨過午不湌時瞿骨妙偉皆深器之謂有優波離之風復歸潭<lb
ed="B" n="0249b15"/>柘輔導止安為尊證者四十一年規範後進不威而嚴儀度汪<lb
ed="B" n="0249b16"/>汪大眾化之廊寮接語莫敢傾側一日靜坐聞棚上羣鼠窸窣<lb
ed="B" n="0249b17"/>少焉益甚尋復寂然林心怪之命侍者破棚十數死鼠累累墜<lb
ed="B" n="0249b18"/>下口有餘粒知中毒藥乃至米庫復見羣鼠往來馳逐林作色<lb
ed="B" n="0249b19"/>曰何不治之而飽鼠腹耶司庫對曰已和毒餌彼東西跳梁者<lb
ed="B" n="0249b20"/>將自斃也林乃痛加訶責以違律傷慈擯之然後知棚頂鼠聲
<pb ed="B" xml:id="B27.0151.0250a" n="0250a"/><lb
ed="B" n="0250a01"/>猶呼籲見告其德行感物如此康熙六十一年壬寅繼席岫雲<lb
ed="B" n="0250a02"/>建楞嚴壇成宣講梵網明辯以晰開人心意雍正六年戊申十<lb
ed="B" n="0250a03"/>一月五日示疾誡其弟子曰末路比丘乞食維艱叢林接眾恆<lb
ed="B" n="0250a04"/>產為要比歲負貸二千餘金撙節苦辛幸償夙逋欲增飯僧田<lb
ed="B" n="0250a05"/>愧未及耳事在得人我無他願言訖無聲溘然坐化春秋六十<lb
ed="B" n="0250a06"/>有二坐夏三十有八塔於寺左</p>
</div>