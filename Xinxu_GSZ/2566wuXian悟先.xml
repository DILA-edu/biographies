<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀" xml:id="gsz0355b02shiWuXian">
<lb ed="B" n="0355b02"/><anchor n="B.27.0151.0355b02"/><head>清丹徒竹林寺沙門<persName key="A042445">釋悟先</persName>傳</head>
<lb ed="B" n="0355b03"/><p xml:id="pB27p0355b0301"><persName key="A042445">釋悟先</persName>，字<persName key="A042445">省一</persName>，姓高氏，江都人。世為農家，故<persName key="A042445">省一</persName>生而誠慤，不
<lb ed="B" n="0355b04"/>染浮習。<ref type="date" target="#j23869382387291">年十二</ref>執母親，哀毀不已。念母死何歸？人言佛法，可冀
<lb ed="B" n="0355b05"/>超登，因有出世志。以父在當力養，不果行。及父沒，始投天峰寺
<lb ed="B" n="0355b06"/>薙染，復受具於揚州天甯。嘗謂出家，祈登上果，今求修持之門，
<lb ed="B" n="0355b07"/>乃無知者。久之，始聞淨土之學於焦山僧。輒自立課程，專志持
<lb ed="B" n="0355b08"/>名不輟。又數年，復有告以刻期求證念佛三昧者，<persName key="A042445">省一</persName>聞之喜
<lb ed="B" n="0355b09"/>曰：「必如此，乃稱圓頓。不然鬱鬱畢世，奚為也？」遂發願閉關，念佛
 <lb ed="B" n="0355b10"/>百二十日，期現證三昧。已入關，妄念紛乘，波譎瀾翻，屢澄不止，
<lb ed="B" n="0355b11"/>期已滿，無所得，乃大憾。規再入，誓必得乃已。又數年，復掩關於
<lb ed="B" n="0355b12"/>揚州。初念時雜騖如故，至五十日猶未已。復大戚，彌加懇摯，如
<lb ed="B" n="0355b13"/>是者二十餘日。返觀心境，覺情識破壞，妄心漸息。又久之，覺妄
<lb ed="B" n="0355b14"/>念之擾，日不過三五。至即見<persName key="A002843">阿彌陀佛</persName>卓立空際，金容炳然，莊
<lb ed="B" n="0355b15"/>嚴微妙，不可名狀，歡忻禮拜。私自忖度，佛已在前，涕唾欠伸，皆
<lb ed="B" n="0355b16"/>不敬，奈何！已而灑然曰：「父母於子，猶不以汙穢為嫌，况佛乎！」由
<lb ed="B" n="0355b17"/>是猛勇精進，持誦益虔。又久之，心境廓然，皎如皓月凌空，善惡
<lb ed="B" n="0355b18"/>胥蠲，細微盡泯，萬念澂清，纖塵不染，動靜如一。心口之際，惟有
<lb ed="B" n="0355b19"/>佛名。至是神氣倍充，不復臥寐，亦忘饑渴。食至則食，略無所苦。
<lb ed="B" n="0355b20"/>所居之室，牆壁皆虛，一望直達，光明洞徹。諸佛菩薩，充滿大空，<pb ed="B" xml:id="B27.0151.0356a" n="0356a"/>
<lb ed="B" n="0356a01"/>金地蓮池，七寶行樹，宮室樓臺，多不勝數。所行坐處，境界如一，
<lb ed="B" n="0356a02"/>不別晝夜，暉麗無間。其超勝博富，多淨土經所未及。一日，方持
<lb ed="B" n="0356a03"/>誦間，見前有寶蓮花，二花上天人，貌與諸菩薩同，而神似其父
<lb ed="B" n="0356a04"/>母。才一注視，其人已緩步至前，諦視之，果母也。輾然語之曰：「<ref type="person" target="#A042445">汝</ref>
<lb ed="B" n="0356a05"/>以我故，發心出家。<ref type="person" target="#A042445">汝</ref>今證道，我與汝父，亦以<ref type="person" target="#A042445">汝</ref>故，得生淨土。今
<lb ed="B" n="0356a06"/>奉佛飭，特來慰<ref type="person" target="#A042445">汝</ref>。」<persName key="A042445">省一</persName>方起立，母止之曰：「佛正在前，不以我故，
<lb ed="B" n="0356a07"/>擾汝定力。汝志已慰，他日淨土好相見也。」言已遂隱，再視寶蓮，
<lb ed="B" n="0356a08"/>則大地眾華，披拂<!-- 吹拂 -->相似，迷不知處矣！自證三昧後，心中淨境，不
<lb ed="B" n="0356a09"/>變不退，直至出關，心境寂然，渾忘久暫。雖逾百日，視若兼旬，年
<lb ed="B" n="0356a10"/>才三十，證道如斯。然終日誦佛，至老不倦，故眉髮俱白，而顏色
<lb ed="B" n="0356a11"/>溫潤，狀貌嶷然。有參謁者，惟語以入道緣起，及所證境界。或以
<lb ed="B" n="0356a12"/>禪教為問，則謝不知，其誠實如此。嘗主天甯法席，未幾辤去。<date when-iso="+1885-05-19" key="j24096812409681">光
<lb ed="B" n="0356a13"/>緒十一年四月初六日</date>寂於丹徒竹林寺，塔於夾山青龍麓。世
<lb ed="B" n="0356a14"/>壽七十有四，法臘五十有五。</p>
</div>