<?xml version='1.0' encoding='utf-8'?>
<div xmlns="http://www.tei-c.org/ns/1.0" type="靈感">
<lb
ed="B" n=""/><anchor n="B.27.0151"/>
                    <head>清龍溪圓照寺沙門釋行森傳</head>
                <p xml:id="pB27p0293b1701">釋行森字笻溪別號慈翁姓黎氏博羅人生質清穎器宇神俊<lb
ed="B" n="0293b18"/>年及壯遊偶感疲困倚枕間忽聞鼓吹聲頓省根源不從他有<lb
ed="B" n="0293b19"/>遂決志出家依雪嶠信信寂後乃參大覺普濟能仁國師玉林<lb
ed="B" n="0293b20"/>琇洞明心要琇令分座說法四眾參承機辯敏捷解說入玅一
<pb ed="B" xml:id="B27.0151.0294a" n="0294a"/><lb
ed="B" n="0294a01"/>時目為大鵬劈海且稱為森鐵棒云及開化龍溪緇侶雲集清<lb
ed="B" n="0294a02"/>室龍興世祖入關奠鼎燕京崇禮佛乘詔集高僧時順治戊<anchor xml:id="beg_14b" type="cb-app"/>戌<anchor xml:id="end_14b"/><lb
ed="B" n="0294a03"/>玉林琇應召入都因令森主報恩<anchor xml:id="beg_14c" type="cb-app"/>己<anchor xml:id="end_14c"/>亥玉林還山森奉詔留京<lb
ed="B" n="0294a04"/>師世祖恩眷禮遇優渥屢降諭旨欲加封號森以師弟不敢并<lb
ed="B" n="0294a05"/>受辤之甚力既而請謁五臺宿顯通寺寺前遇一老嫗手持竹<lb
ed="B" n="0294a06"/>籃口嚼石子與語深明宗旨呼森為大通佛自五臺還京乞歸<lb
ed="B" n="0294a07"/>龍溪世祖名所居寺曰圓照御書題賜以寵異之森持律精純<lb
ed="B" n="0294a08"/>導眾嚴整雅有百丈風受世祖知遇甚深及其歸里如日邊雲<lb
ed="B" n="0294a09"/>影既離絳霄即隨意孤飛斷崖荒水間不挂一絲康熙十六年<lb
ed="B" n="0294a10"/>遊華巖曰此中修篁奇石可以臥數江帆吾老此矣乃自刻化<lb
ed="B" n="0294a11"/>期手書封龕偈而寂春秋六十有四僧臘三十有六至雍正十<lb
ed="B" n="0294a12"/>一年追封明道正覺禪師御題贊曰一人首出八表昇平爰有<lb
ed="B" n="0294a13"/>龍象僧中之英十虛融攝正眼洞明日光月華水綠山青</p>
</div>