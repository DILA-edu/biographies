<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清東安麒麟寺沙門釋無彼傳</head>
                <p xml:id="pB27p0432b1701">釋無彼字高岸姓陳氏清泉人也身幹雄偉胸懷磊落有古豪
<lb ed="B" n="0432b18"/>士風曾以軍功授藍翎千總髮逆平定還鄉省親聞衡陽羅漢
<lb ed="B" n="0432b19"/>寺法空成說法有省乃歎曰世相無常榮名非寶吾當於茲披
<lb ed="B" n="0432b20"/>精進鎧除煩惱賊矣成因為剃染命從東林律師圓具後佐恒
<pb ed="B" xml:id="B27.0151.0433a" n="0433a"/>
<lb ed="B" n="0433a01"/>志開法岐山紫雲無彼持律精苦常以杜多行自勵聞九疑巖
<lb ed="B" n="0433a02"/>谷幽邃攜杖孤往道過東安麒麟觀因留習定士民嚮其梵行
<lb ed="B" n="0433a03"/>爭營淨宇衲子從者如雲遂成叢林晚年專修淨業入太華山
<lb ed="B" n="0433a04"/>縛茅以居而檀施所集輪奐斯崇戒定薰修蛇虎馴伏其慈心
<lb ed="B" n="0433a05"/>密行感物若是未幾邑人迎還麒麟閣開闡毘尼四眾從之乞
<lb ed="B" n="0433a06"/>戒者凡百有七十餘人寂於光緒二十一年十一月二十七日
<lb ed="B" n="0433a07"/>世壽七十有七僧臘三十有五弟子遵其遺命奉龕歸太華建
<lb ed="B" n="0433a08"/>塔釋敬安狀其道行以昭來許</p>
</div>