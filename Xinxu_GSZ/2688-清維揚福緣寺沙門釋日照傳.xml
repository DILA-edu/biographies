<?xml version='1.0' encoding='utf-8'?>
<div xmlns="http://www.tei-c.org/ns/1.0" type="興福">
<lb
ed="B" n=""/><anchor n="B.27.0151"/>
                    <head>清維揚福緣寺沙門釋日照傳</head>
                <p xml:id="pB27p0436a1701">釋日照字信林姓孫氏生而穎異託迹桑門年十二依福善庵
<lb ed="B" n="0436a18"/>谷山薙染內外經典銳志研求光緒二十年受具於金陵寶華
<lb ed="B" n="0436a19"/>浩淨律學精勤威儀無忒旋於焦山講筵諦聽真義金山宗匠
<lb ed="B" n="0436a20"/>參叩玄旨由是教觀雙明禪心獨印復聞通智法師講楞嚴於
<pb ed="B" xml:id="B27.0151.0436b" n="0436b"/>
<lb ed="B" n="0436b01"/>維揚萬壽寺徑往相依止息十年忽生惺悟刺指書華嚴經八
<lb ed="B" n="0436b02"/>十一卷法華經七卷血痕猶在悲願益深更禮阿育王釋迦舍
<lb ed="B" n="0436b03"/>利然指兩度信心潑潑了無慟苦嘗慨念祖庭棟屋頹敗力任
<lb ed="B" n="0436b04"/>修建煥然改觀尋徇眾請主席揚州福緣八載辛勤重造山門
<lb ed="B" n="0436b05"/>河堤禪堂經樓淨室廊廡七十餘間將次落成忽遇狂飇樓閣
<lb ed="B" n="0436b06"/>傾覆忿不欲生赴水幾沒以救得甦復感檀助劬勞三載卒復
<lb ed="B" n="0436b07"/>舊模以辛酉九月三日示寂春秋四十有八僧臘三十有六照
<lb ed="B" n="0436b08"/>戒行森嚴生平無倦楞嚴十卷晨夕諷誦寒暑罔間於禪教蓮
<lb ed="B" n="0436b09"/>宗皆得其奧念佛利生望人甚深開導法化如瓶瀉水傾心造
<lb ed="B" n="0436b10"/>福財不私蓄尤為僧所難云</p>
</div>