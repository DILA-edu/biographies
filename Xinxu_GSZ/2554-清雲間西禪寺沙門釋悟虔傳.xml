<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">

<lb ed="B" n=""/><anchor n="B.27.0151"/>
                    <head>清雲間西禪寺沙門釋悟虔傳</head>
                <p xml:id="pB27p0349b0301">釋悟虔字投誠一字素愚鉛山人也初來雲間掩關西禪寺禮
<lb ed="B" n="0349b04"/>華嚴三年舊有萬佛殿藏經閣歲久荒殘金碧剝落慨然閔之
<lb ed="B" n="0349b05"/>矢志募修檀樾樂助不日更新性慷慨好義勇為急人之急嘗
<lb ed="B" n="0349b06"/>醵金葬施牧堂居士一家數喪又李居士衡堂家貧常分衣缽
<lb ed="B" n="0349b07"/>之資助之沒復為購棺以葬虔通徹宗乘而專志淨土雖興崇
<lb ed="B" n="0349b08"/>利益不廢應接而六時繫念無少間缺晚移北門善應庵益勤
<lb ed="B" n="0349b09"/>修念嘉慶二十三年臨化先數日遍辤道友若將<g ref="#CB12594">䛡</g>別至期從
<lb ed="B" n="0349b10"/>容而逝丈室闇闇瓶缽蕭然送者數十百人莫不讚歎禮拜而
<lb ed="B" n="0349b11"/>去</p>
</div>