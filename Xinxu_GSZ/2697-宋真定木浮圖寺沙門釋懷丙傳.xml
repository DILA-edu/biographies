<?xml version='1.0' encoding='utf-8'?>
<div xmlns="http://www.tei-c.org/ns/1.0" type="雜識">
<lb
ed="B" n=""/><anchor n="B.27.0151"/>
                    <head>宋真定木浮圖寺沙門釋懷丙傳</head>
                <p xml:id="pB27p0440b1101">釋懷丙真定人為人多巧思出自天成非學所能至故其法不<lb
ed="B" n="0440b12"/>傳真定構木為浮圖十三級勢尤孤絕既久而中級大柱壞欲<lb
ed="B" n="0440b13"/>西北傾他匠莫能為懷丙度長短別作柱命眾工維而上已而<lb
ed="B" n="0440b14"/>却眾工以一介自從閉戶良久易柱下不聞斧鑿聲趙州洨河<lb
ed="B" n="0440b15"/>鑿石為橋冶鐵貫其中自唐以來相傳數百年大水不能壞歲<lb
ed="B" n="0440b16"/>久鄉民或盜鑿鐵橋遂欹倒計千夫不能正懷丙不役眾工以<lb
ed="B" n="0440b17"/>術正之使復故河中府浮梁用鐵牛八維之以一牛且數萬斤<lb
ed="B" n="0440b18"/>後水暴漲絕梁牽牛沒於河募能出之者懷丙以二大舟實土<lb
ed="B" n="0440b19"/>夾牛維之用大木為權衡鉤牛徐去其土舟浮牛出輯運使張<lb
ed="B" n="0440b20"/>燾以聞賜紫衣尋卒</p>
</div>