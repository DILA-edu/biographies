<?xml version='1.0' encoding='utf-8'?>
<div xmlns="http://www.tei-c.org/ns/1.0" type="護法">
<lb
ed="B" n=""/><anchor n="B.27.0151"/>
                    <head>明金臺永壽寺沙門釋思敏傳<note place="inline">邃庵</note>
                    </head>
                <p xml:id="pB27p0267b0101">釋思敏字徹空姓張氏睢人也早歲就讀有志超塵禮師永壽<lb
ed="B" n="0267b02"/>落髮金臺割愛棲真緣理明要參煙霞於南山求印可於西蜀<lb
ed="B" n="0267b03"/>利濟居心大法自在嘗于荊南挂錫暜仰徧探三藏深究一乘<lb
ed="B" n="0267b04"/>披覽玄文見起世因本經再四玩味研窮奧旨斟酌頗多以是<lb
ed="B" n="0267b05"/>經為世尊于舍婆城迦利羅石室中從禪定起因諸比丘疑世<lb
ed="B" n="0267b06"/>界成立散壞安住諸事而問世尊以四量心觀根受法而答也<lb
ed="B" n="0267b07"/>謂一切世界各隨業力而起成就考其大略謂三界之中總有<lb
ed="B" n="0267b08"/>三十八種眾生十虛之中多譚百億千端苦樂憑十善則世界<lb
ed="B" n="0267b09"/>成住造十惡則刼數壞空三界彌綸水火風壞而復成三刼周<lb
ed="B" n="0267b10"/>徧刀疫饑極而復善明晦相推寒暑更遞轉一氣而坤乾圓融<lb
ed="B" n="0267b11"/>見一心而法界齊彰故經云三界無別法唯是一心作揭其秘<lb
ed="B" n="0267b12"/>鑰旳示於人誠足統攝萬彙同歸一源思敏既經研討慨竭悃<lb
ed="B" n="0267b13"/>忱重鋟諸梓以廣其傳乃屬邃庵而序之邃庵者自號泉石野<lb
ed="B" n="0267b14"/>人未詳所出博通梵典善于詞翰乃曰猥承嘉命難克固辭以<lb
ed="B" n="0267b15"/>一豪之滴露添性海之微波希悛舊執庶改前非同躡先聖之<lb
ed="B" n="0267b16"/>遺蹤共仰覺皇之慈敕塞邪徑而闢正塗堅信根而拔疑刺越<lb
ed="B" n="0267b17"/>三宥之苦津入普賢之願海聊述弘綱敢逃誚讓厥唯佛眼證<lb
ed="B" n="0267b18"/>茲微誠云云文義斐然詳具別集時明正德五年也</p>
</div>