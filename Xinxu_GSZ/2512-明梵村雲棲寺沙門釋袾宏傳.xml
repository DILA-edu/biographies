<?xml version='1.0' encoding='utf-8'?>
<div xmlns="http://www.tei-c.org/ns/1.0" type="淨讀">
<lb
ed="B" n=""/><anchor n="B.27.0151"/>
                    <head>明梵村雲棲寺沙門釋袾宏傳</head>
                <p xml:id="pB27p0327a1701">釋袾宏字佛慧號蓮池姓沈氏古杭仁和人世為名族父德鑑<lb
ed="B" n="0327a18"/>匑匑宿儒人稱明齋先生母周氏淑性善容慈惠愛物宏生而<lb
ed="B" n="0327a19"/>穎異幼習帖括年十七入縣學屨試冠諸生學行文藝鳴於一<lb
ed="B" n="0327a20"/>時顧澹於世味視科第蔑如也與從遊講論必折歸佛理棲心
<pb ed="B" xml:id="B27.0151.0327b" n="0327b"/><lb
ed="B" n="0327b01"/>淨土家戒殺生瓜蔬必祭居常太息曰光陰過隙人壽幾何吾<lb
ed="B" n="0327b02"/>年三十而後當超然長往與世無求無何婦張氏生一子殤婦<lb
ed="B" n="0327b03"/>亦亡已勘破世緣不欲續娶母強之為議婚湯氏年二十七居<lb
ed="B" n="0327b04"/>父喪三年服闋又丁母憂困涕泣曰親恩罔極正吾答報時也<lb
ed="B" n="0327b05"/>明嘉靖乙丑除夕命湯點茶捧至案盞裂乃笑曰因緣無不散<lb
ed="B" n="0327b06"/>之理明年訣湯曰恩愛不常生死莫代吾往矣汝自為計湯亦<lb
ed="B" n="0327b07"/>灑然曰君請先吾自至耳宏乃作一筆句詞竟投西山無門洞<lb
ed="B" n="0327b08"/>性天理祝髮乞昭慶寺無塵玉律師就壇受具居頃之一瓢一<lb
ed="B" n="0327b09"/>杖遍遊諸方嘗北詣五臺夜禮文殊感見異光至伏牛隨眾煉<lb
ed="B" n="0327b10"/>磨入京師參徧融笑巖皆有開發過東昌忽有悟作偈曰二十<lb
ed="B" n="0327b11"/>年前事可疑三千里外遇何奇焚香擲戟渾如夢魔佛空爭是<lb
ed="B" n="0327b12"/>與非以母服未闋乃懷木主以遊每食必供哀慕無已至金陵<lb
ed="B" n="0327b13"/>瓦官寺病幾絕時即欲就荼毘因念曰吾一息尚存耳乃止病<lb
ed="B" n="0327b14"/>間歸越中多禪期宏與會者五終不知鄰座名字隆慶辛未乞<lb
ed="B" n="0327b15"/>食梵村見雲棲山水幽寂有終焉之志山故伏虎禪師剎也楊<lb
ed="B" n="0327b16"/>國柱陳如玉為結茅三楹以居之宏弔影寒巖絕粒七日倚壁<lb
ed="B" n="0327b17"/>危坐村多虎環山四十里歲傷數十人居民苦之因發悲願為<lb
ed="B" n="0327b18"/>諷經施食虎患遂止歲亢旱村民乞禱雨宏笑謝曰吾但知念<lb
ed="B" n="0327b19"/>佛無他術也眾堅請不已乃擊木魚循田念佛時雨隨注如足<lb
ed="B" n="0327b20"/>所及民感異之相與庀材木荷鋤钁競發其地得柱礎而指之
<pb ed="B" xml:id="B27.0151.0328a" n="0328a"/><lb
ed="B" n="0328a01"/>曰此雲棲寺故物也師福吾土吾儕願鼎新之以永其福不日<lb
ed="B" n="0328a02"/>成蘭若外無崇門中無大殿惟禪堂安僧法堂奉經像餘取蔽<lb
ed="B" n="0328a03"/>風雨耳自此法道大振海內衲子歸心遂成叢林時教綱滅裂<lb
ed="B" n="0328a04"/>禪道不明往往掠影宗門撥無淨土有若狂象宏大懼之又因<lb
ed="B" n="0328a05"/>思念佛一門橫截生死普攝三根於是單提淨土著阿彌陀經<lb
ed="B" n="0328a06"/>疏鈔十餘萬言總持圓頓諸經融會事理指歸一心一時緇素<lb
ed="B" n="0328a07"/>歸心淨土若水赴壑謂佛設三學以化羣生戒為基本基本不<lb
ed="B" n="0328a08"/>立定慧何依思行利導必固根本乃令眾誦梵網戒經及比丘<lb
ed="B" n="0328a09"/>諸戒品因著沙彌要略具戒便蒙梵網經疏發隱以發明之初<lb
ed="B" n="0328a10"/>宏發跡參方又憶昔見高峰語錄謂自來參究此事最極精銳<lb
ed="B" n="0328a11"/>無逾此者向懷之行腳欲併匡山永明而一之更錄古德機緣<lb
ed="B" n="0328a12"/>中語編之曰禪關策進合刊之以示參究之訣蓋禪淨雙修不<lb
ed="B" n="0328a13"/>出一心萬歷戊子歲大疫日斃千人太守余良樞請宏詣靈芝<lb
ed="B" n="0328a14"/>寺禳之疫遂止梵村舊有朱橋潮汐衝塌行者病涉宏議倡造<lb
ed="B" n="0328a15"/>無論貧富貴賤人施銀八分而止或慮工大施微不易集事乃<lb
ed="B" n="0328a16"/>不日累千金鳩工築基每下一椿持咒百遍潮汐不至者數日<lb
ed="B" n="0328a17"/>橋竟成嘗著放生文傳誦海內慈聖皇太后見之嗟歎不已遣<lb
ed="B" n="0328a18"/>內侍賚紫伽黎咨問法要宏書偈進曰尊榮豪貴者由宿植善<lb
ed="B" n="0328a19"/>因因勝果必隆今成大福聚深達罪福相果中更植因喻如錦<lb
ed="B" n="0328a20"/>上華重重美無盡如是修福已復應慎觀察修福不修慧終非
<pb ed="B" xml:id="B27.0151.0328b" n="0328b"/><lb
ed="B" n="0328b01"/>解脫因福慧二俱修世出第一義眾生真慧性皆以雜念昏修<lb
ed="B" n="0328b02"/>慧之要門但一心念佛念極心清淨心淨土亦淨蓮臺最上品<lb
ed="B" n="0328b03"/>於中而受生見佛悟無生究竟成佛道三界無倫匹是名大尊<lb
ed="B" n="0328b04"/>貴慈聖善之嘗講圓覺經於淨慈聽者日數萬指因贖寺前萬<lb
ed="B" n="0328b05"/>工池為放生池復增拓之歲費百餘金山中設放生所救贖飛<lb
ed="B" n="0328b06"/>鳥禽蟲充牣其中歲費粟二百石以養之亦有警語使守者依<lb
ed="B" n="0328b07"/>期對禽畜宣白即羽族善鳴噪者聞讚唄聲寂然而聽宣罷乃<lb
ed="B" n="0328b08"/>鼓翅飛鳴其感應如此道風日播一時賢士卿若大司馬宋公<lb
ed="B" n="0328b09"/>應昌太宰陸公光祖宮諭張公元汴司成馮公夢禎陶公望齡<lb
ed="B" n="0328b10"/>及門問道者以百計皆扣關擊節靡不心折監司守相下車伏<lb
ed="B" n="0328b11"/>謁胥忘形屈勢空其所有非精誠感物何能至是以萬<g ref="#CB33499">𠪱</g>四十<lb
ed="B" n="0328b12"/>三年七月四日示寂世壽八十有一僧臈五十塔於寺左嶺下<lb
ed="B" n="0328b13"/>宏天性樸實無緣飾虛懷應物貌溫粹弱不勝衣而聲若洪鐘<lb
ed="B" n="0328b14"/>胸無崖岸而守若嚴城善藏其用文理密察經濟洪纖不遺鍼<lb
ed="B" n="0328b15"/>芥即畫叢林日用量施利酌厚薄覈因果明福罪養老病條理<lb
ed="B" n="0328b16"/>井然其自律甚嚴嘗以三十二條自警垂老躳浣濯服瑣細不<lb
ed="B" n="0328b17"/>勞侍者終身衣布縷一麻幃乃五十年前物猶不忍棄他可知<lb
ed="B" n="0328b18"/>已平等大悲攝化一切非佛言不言非佛行不行佛屬末世護<lb
ed="B" n="0328b19"/>持正法者依四安樂行宏實以之憨山為作墓銘且尊為法門<lb
ed="B" n="0328b20"/>周孔推崇至矣將終時前數日入城別諸弟子及故舊但曰吾
<pb ed="B" xml:id="B27.0151.0329a" n="0329a"/><lb
ed="B" n="0329a01"/>將他往還山具茶湯與眾話別中元設盂闌盆為薦先宗乃告<lb
ed="B" n="0329a02"/>人曰今歲我不與會有簿記密題云雲棲寺直院僧代為堂上<lb
ed="B" n="0329a03"/>蓮池追薦沈氏宗親始知其懸記也其了明去來如是繼妻湯<lb
ed="B" n="0329a04"/>氏後宏祝髮建孝義庵為女叢林主先一載而化亦塔於寺右<lb
ed="B" n="0329a05"/>所著經疏外有雜錄竹窗三筆等二十餘種行於世</p>
</div>