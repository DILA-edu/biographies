<?xml version='1.0' encoding='utf-8'?>
<div xmlns="http://www.tei-c.org/ns/1.0" type="明律">
<lb
ed="B" n=""/><anchor n="B.27.0151"/>
                    <head>清儀徵隆覺寺沙門釋洪建傳<note place="inline">佛定</note>
                    </head>
                <p xml:id="pB27p0250b0201">釋洪建字冶牧姓馮氏夏邑人也母方孕時即厭腥羶見人肉
<lb ed="B" n="0250b03"/>食便作歐逆誕降三日母夢兒言曰誤入汝家意欲舍去母因
<lb ed="B" n="0250b04"/>急留倉皇驚覺晨起視兒果病不乳其母禱於大士願寄為僧
<lb ed="B" n="0250b05"/>弗藥有喜遂禮近鄉洪福寺慶庵為師七歲入寺剃染初習經
<lb ed="B" n="0250b06"/>典漸能領悟十有餘載勤修不懈年已及冠始具三壇於白雲
<lb ed="B" n="0250b07"/>佛定入室造請叩求經義研習切韻威儀中度文質彬彬既而
<lb ed="B" n="0250b08"/>南遊躬踐寶華學律於定庵五易寒暑既通律部欲透禪關扣
<lb ed="B" n="0250b09"/>諸宗匠杭之理安紹之顯聖寧之祖印吳越知識次第參訪康
<lb ed="B" n="0250b10"/>熙戊子重上華山供職羯磨三年復徇維揚士紳之請主席隆
<lb ed="B" n="0250b11"/>覺盡心訓導大宏法戒三十餘年孜孜無倦是以道俗歸崇檀
<lb ed="B" n="0250b12"/>施恐後維揚交如汪公施金三千創建戒壇於寺之左使數畝
<lb ed="B" n="0250b13"/>古剎易色改觀望之如祇園精舍其勝緣所結豈偶然哉</p>
</div>